# Společná matematika

## 1. Základy diferenciálního a integrálního počtu

- Posloupnosti reálných čísel a jejich limity (definice)
	- posloupnost s hodnotami v množině $M$ je zobrazení z $\mathbb N$ do $M$
	- nechť $(a_n)$ je reálná posloupnost a $L \in \mathbb R^*$
	- pokud $(\forall\varepsilon\gt 0)(\exists n_0\in\mathbb N):(n\geq n_0\implies |a_n-L|\lt\varepsilon)$, píšeme, že $\lim a_n=L$ nebo $\lim_{n\to\infty}a_n=L$ nebo $a_n\to L$, a řekneme, že posloupnost $(a_n)$ má limitu $L$
	- pro $L\in \mathbb R$ mluvíme o vlastní limitě a pro $L=\pm\infty$ o limitě nevlastní
	- posloupnost, která má vlastní limitu, konverguje (pokud ji nemá, tak diverguje)
	- každá posloupnost reálných čísel má nejvýše jednu limitu
- Aritmetika limit
	- nechť $(a_n),(b_n)$ jsou posloupnosti reálných čísel takové, že $\lim a_n=a$ a $\lim b_n=b$
	- pak…
		- $\lim\,(a_n+b_n)=a+b$
		- $\lim\,(a_nb_n)=ab$
		- pokud $b_n\neq 0$ pro každé $n\gt 0$, pak $\lim\,(a_n/b_n)=a/b$
	- to vše platí za předpokladu, že je výraz na pravé straně definován
		- neurčité výrazy (nejsou definované): součet nekonečen s různými znaménky, součin nekonečna s nulou, podíl nekonečen, dělení reálného čísla nulou
	- pokud je $(a_n)$ omezená a $(b_n)$ konverguje k nule, pak $\lim\,(a_nb_n)=0$
		- tzn. limita $(a_n)$ nemusí existovat
- Limity a uspořádání
	- nechť $(a_n),(b_n)$ jsou posloupnosti reálných čísel takové, že mají limity $\lim a_n=a$ a $\lim b_n=b$
	- když $a\lt b$, tak existuje $n_0$, že $n\gt n_0\implies a_n\lt b_n$
	- a naopak, když $a_n\leq b_n$ pro každé $n\gt n_0$, pak $a\leq b$
	- poznámka: může se stát, že $\forall n:a_n\lt b_n$, ale $\lim a_n=\lim b_n$
		- např. uvažujme $a_n=1-\frac1n\lt b_n=1$, přičemž $\lim a_n=\lim b_n=1$
- Věta o dvou policajtech
	- nechť posloupnosti $(a_n),(b_n),(c_n)\subseteq\mathbb R$ splňují
		- $\lim a_n=\lim b_n=a\in\mathbb R$
		- $\forall n\gt n_0:a_n\leq c_n\leq b_n$
	- pak $(c_n)$ konverguje a $\lim c_n=a$
	- platí to i pro nevlastní limity – tam nám stačí jeden policajt
- Součet řady a částečný součet řady
	- nekonečná řada (reálných čísel) je výraz $$\sum_{n=1}^\infty a_n=a_1+a_2+a_3+\dots$$
		- kde $(a_n)_{n\geq 1}$ je posloupnost reálných čísel
	- ($n$-tý) částečný součet řady se značí $s_n$ a je to součet jejích prvních $n$ členů ($s_n=a_1+a_2+\dots+a_n$)
	- pokud existuje vlastní limita posloupnosti $(s_n)$ částečných součtů dané řady, mluvíme o *konvergentní* řadě a limita $\lim s_n$ je jejím *součtem*
	- pokud $\lim s_n$ neexistuje nebo je nevlastní, je daná řada *divergentní*
- Geometrická řada, harmonická řada
	- geometrická řada
		- $\sum_{n=0}^\infty q^n=1+q+q^2+q^3+\dots$
		- $q\in\mathbb R$ je parametr zvaný *kvocient*
		- pro součet geometrické řady platí $$\sum_{n=0}^\infty q^n=\begin{cases}\frac1{1-q} &-1\lt q\lt1\\ +\infty &q\geq 1\\\text{neexistuje}&q\leq -1\end{cases}$$
		- vyplývá to ze vzorce pro částečný součet $s_n=\frac{q^n-1}{q-1}$
	- harmonická řada
		- $\sum_{n=1}^\infty\frac 1n=1+\frac12+\frac13+\dots$
		- diverguje, přestože její prvky konvergují k nule
	- pro řady tvaru $\sum_{n=1}^\infty\frac1{n^s}$ obecně platí, že konvergují pro $s\gt 1$ a divergují pro $s\leq 1$
- Limita funkce v bodě: definice, aritmetika limit
	- okolí bodu je interval $U(a,\delta)=(a-\delta,a+\delta)$
		- okolí nekonečen definujeme jako $U(+\infty,\delta)=(1/\delta,+\infty)$, podobně pro $-\infty$
		- definujeme také pravé okolí bodu $U^+(a,\delta)=[a,a+\delta)$, podobně levé okolí $U^-$
		- prstencová okolí bodu $a\in\mathbb R$ definujeme jako obyčejná okolí s vyjmutým bodem $a$, značí se jako $P(a,\delta)$ apod.
	- řekneme, že funkce $f$ má v bodě $a\in\mathbb R^*$ limitu $A\in\mathbb R$, když $(\forall\varepsilon\gt 0)(\exists\delta\gt 0):x\in P(a,\delta)\implies f(x)\in U(A,\varepsilon)$
		- zapisujeme $\lim_{x\to a}f(x)=A$
		- poznámka: limita funkce $f$ v bodě $a$ nezávisí na její hodnota v $a$, funkce $f$ dokonce ani nemusí být v $a$ definovaná
		- pokud místo prstencového okolí $P$ použijeme pravé prstencové okolí $P^+$, dostaneme definici limity zprava, značí se $\lim_{x\to a^+}f(x)$
			- obdobně lze definovat limitu zleva
			- pokud $\lim_{x\to a^+}f(x)=\lim_{x\to a^-}f(x)=A$, pak $\lim_{x\to a}f(x)=A$
			- naopak pokud jsou limity zprava a zleva různé, limita neexistuje
		- podobně jako u posloupnosti – pokud limita funkce existuje, je jednoznačně určena
		- limitu funkce lze rovněž definovat pomocí posloupnosti
	- aritmetika limit
		- nechť $a,A,B\in\mathbb R^*$, nechť $f,g$ jsou funkce definované na nějakém prstencovém okolí $P(a,\delta)$ bodu $a$, nechť platí $\lim_{x\to a}f(x)=A$ a $\lim_{x\to a}g(x)=B$
		- pak platí $\lim_{x\to a}f(x)+g(x)=A+B$, je-li tento součet definován
		- $\lim_{x\to a}f(x)g(x)=AB$, je-li tento součin definován
		- pokud je $g(x)$ nenulová na nějakém prstencovém okolí bodu $a$, pak $\lim_{x\to a}f(x)/g(x)=A/B$, je-li tento podíl definován
- Limita funkce v bodě: vztah s uspořádáním
	- nechť $c\in\mathbb R^*$ a funkce $f,g,h$ jsou definované na prstencovém okolí bodu $c$
	- mají-li $f,g$ v bodě $c$ limitu a $\lim_{x\to c}f(x)\gt\lim_{x\to c}g(x)$, pak existuje $\delta\gt 0$ takové, že $f(x)\gt g(x)$ pro každé $x\in P(c,\delta)$
	- existuje-li $\delta\gt 0$ takové, že $f(x)\geq g(x)$ pro každé $x\in P(c,\delta)$, a mají-li funkce $f,g$ limitu v bodě $c$, potom $\lim_{x\to c}f(x)\geq g(x)$
	- existuje-li $\delta\gt 0$ takové, že $f(x)\leq h(x)\leq g(x)$ pro každé $x\in P(c,\delta)$ a $\lim_{x\to c}f(x)=\lim_{x\to c}g(x)=A\in\mathbb R^*$ potom i $\lim_{x\to c}h(x)=A$
		- v podstatě dva policajti
- Limita funkce v bodě: limita složené funkce
	- nechť $A,B,C\in\mathbb R^*$, nechť $g(x)$ je funkce splňující $\lim_{x\to A}g(x)=B$ a nechť $f(x)$ je funkce splňující $\lim_{x\to B}f(x)=C$
	- navíc nechť je splněna aspoň jedna z následujících podmínek
		- $f(x)$ je spojitá v $B$
		- na nějakém prstencovém okolí bodu $A$ funkce $g(x)$ nenabývá hodnotu $B$
	- potom $\lim_{x\to A}f(g(x))=C$
- Spojitost a spojitost na intervalu
	- řekneme, že funkce $f$ je v bodě $a\in\mathbb R$ spojitá, pokud $\lim_{x\to a}f(x)=f(a)$
		- spojitost zprava/zleva definujeme pomocí jednostranných limit
	- funkce je spojitá na intervalu, pokud je spojitá v každém vnitřním bodu a pokud je (odpovídajícím způsobem) jednostranně spojitá v každém krajním bodu
	- funkce může být v daném bodě buď spojitá, nebo nespojitá, nebo nedefinovaná
- Funkce spojité na intervalu: nabývání mezihodnot
	- nechť $a\lt b$ jsou reálná čísla
	- nechť $f:[a,b]\to\mathbb R$ je na intervalu $[a,b]$ spojitá
	- označme $m=\min\set{f(a),f(b)}$ a $M=\max\set{f(a),f(b)}$
	- pak každé reálné číslo z intervalu $[m,M]$ je hodnotou funkce $f$ (pro každé $y\in[m,M]$ existuje $x\in[a,b]$ takové, že $f(x)=y$)
- Funkce spojité na intervalu: nabývání maxima
	- nechť $a\leq b$ jsou reálná čísla
	- nechť $f:[a,b]\to\mathbb R$ je spojitá funkce
	- potom $f$ nabývá na intervalu $[a,b]$ svého maxima (i minima)
- Derivace – definice a základní pravidla pro výpočet
	- nechť $f:M\to\mathbb R$, $b\in M$ a $U(b,\delta)\subseteq M$ pro nějaké $\delta\gt 0$
	- derivace funkce $f$ v bodě $b$ je limita $$f'(b):=\lim_{h\to 0}\frac{f(b+h)-f(b)}{h}=\lim_{x\to b}\frac{f(x)-f(b)}{x-b}$$
	- také můžeme mít derivaci zprava/zleva, pak je limita jednostranná
	- derivace buď existuje vlastní, nebo existuje nevlastní, nebo neexistuje
	- pokud má $f$ v $b$ vlastní derivaci, říkáme, že $f$ je v $b$ diferencovatelná
	- pro pravidla derivací viz libovolnou vhodnou tabulku, některá složitější jsou [v přípravě na zápočtový test](../semestr2/matematicka-analyza1/zapoctovy-test.md)
- L'Hospitalovo pravidlo
	- nechť $a\in\mathbb R^*$, nechť funkce $f,g:P(a,\delta)\to\mathbb R$ mají na $P(a,\delta)$ vlastní derivaci a nechť $g'(x)\neq 0$ na $P(a,\delta)$
	- pokud $\lim_{x\to a}f(x)=\lim_{x\to a}g(x)=0$ a $\lim_{x\to a}f'(x)/g'(x)=A\in\mathbb R^*$, pak i $\lim_{x\to a}f(x)/g(x)=A$
	- pokud $\lim_{x\to a} |g(x)|=+\infty$ a $\lim_{x\to a}f'(x)/g'(x)=A\in\mathbb R^*$, pak i $\lim_{x\to a}f(x)/g(x)=A$
- Vyšetření průběhu funkcí: extrémy, monotonie a konvexita/konkavita
	- extrémy
		- pokud má funkce $f$ v bodě $a$ nenulovou derivaci $f'(a)\neq 0$, pak $f$ v $a$ nenabývá lokální extrém
		- tedy pokud má $f$ lokální extrém bodě $a$, tak buď $f'(a)=0$, nebo $f'(a)$ neexistuje
		- pozor, funkce může mít globální extrém v krajním bodě uzavřeného intervalu
	- monotonie
		- uvažujeme interval s kladnou délkou a spojitou funkci $f$ s derivací v každém vnitřním bodě intervalu
		- pokud na vnitřku intervalu platí $f'\gt 0$, je $f$ na daném intervalu rostoucí
		- pokud $f'\geq 0$, pak je neklesající
		- pokud $f'\lt 0$, pak je klesající
		- pokud $f'\leq 0$, pak je nerostoucí
		- pokud $f'=0$, pak je konstantní
	- konvexita/konkavita
		- zjednodušená definice: funkce $f$ je na intervalu $(a,b)$ konvexní, pokud graf funkce na intervalu $(a,b)$ leží pod úsečkou spojující body $(a,f(a))$ a $(b,f(b))$
			- respektive pokud leží pod nebo na úsečce, tak je konvexní, pokud leží ostře pod úsečkou, tak je ryze konvexní
			- podobně konkávnost
		- pokud je druhá derivace funkce kladná, je ryze konvexní (pokud je nezáporná, je konvexní)
		- pokud je druhá derivace funkce záporná, je ryze konkávní (pokud je nekladná, je konkávní)
- Taylorův polynom (limitní forma)
	- Taylorův polynom řádu $n$ funkce $f$ v bodě $a$: $$T_n^{f,a}(x)=\sum_{i=0}^n\frac{f^{(i)}(a)}{i!}(x-a)^i$$
		- poznámka: nultý člen součtu bude vždy $f(a)$
	- má-li funkce $f$ v bodě $a\in\mathbb R$ derivace všech řádů, rozumíme pro $x\in\mathbb R$ její taylorovou řadou se středem v $a$ řadu $$T^{f,a}(x)=\sum_{n=0}^\infty \frac{f^{(n)}(a)}{n!}(x-a)^n$$
		- součet Taylorovy řady je $f(x)$
- Primitivní funkce: definice a metody výpočtu (substituce, per-partes)
	- nechť $-\infty\leq a\lt b\leq +\infty$ a $f:(a,b)\to\mathbb R$ je daná funkce
	- pokud má funkce $F:(a,b)\to\mathbb R$ na $(a,b)$ derivaci a ta se rovná $f(x)$, řekneme, že $F$ je na intervalu $(a,b)$ primitivní funkcí k funkci $f$
	- primitivní funkce je jednoznačná až na konstantu
	- Newtonův integrál funkce $f$ na intervalu $(a,b)$ definujeme jako $$(N)\int_a^bf(x)\,dx:=[F]_a^b=F(b^-)-F(a^+)=\lim_{x\to b^-}F(x)-\lim_{x\to a^+}F(x)$$
		- poznámka: konstanta $c$ se odečte
	- substituci a per-partes je nutné nastudovat (i pro určitý integrál)
	- vzorec pro per-partes: $\int u'v=uv-\int uv'$
- Riemannův integrál: definice, souvislost s primitivní funkcí (Newtonovým integrálem)
	- uvažujeme dělení $D=(a_0,a_1,\dots,a_k)$ intervalu $[a,b]$
		- tzn. $a=a_0\lt a_1\lt a_2\lt \dots\lt a_k=b$
	- definujeme dolní Riemannovu sumu $s(f,D)=\sum_{i=0}^{k-1} |I_i|m_i$
		- $I_i=[a_i,a_{i+1}]$
		- $m_i$ je supremum funkce $f$ v intervalu $I_i$
	- také definujeme horní Riemannovu sumu $S(f,D)=\sum_{i=0}^{k-1}|I_i|M_i$
		- $M_i$ … infimum
	- dolní Riemannův integrál na intervalu $[a,b]$ definujeme jako supremum z $s(f,D)$ pro všechna dělení $D$ intervalu $[a,b]$
		- značí se $\underline{\int_a^b f}$
	- horní Riemannův integrál je infimum z $S(f,D)$
		- $\overline{\int_a^bf}$
	- funkce má Riemannův integrál, pokud se horní a dolní R. integrály rovnají (pak tuhle společnou hodnotu nazveme Riemannovým integrálem)
		- $\int_a^b f$
	- 2. základní věta analýzy: pokud Riemannův a Newtonův integrál existují, pak jsou si rovny
- Aplikace integrálů: odhady součtu řad (konečných i nekonečných)
	- pro přirozené $n$ a neklesající funkci $f$ na intervalu $[1,n]$ platí $$\sum_{k=1}^{n-1}f(k)\leq\int_1^n f\leq\sum_{k=2}^n f(k)$$
	- integrální kritérium konvergence
		- uvažujme nerostoucí nezápornou funkci $f$
		- řada $\sum_{k=1}^\infty f(k)$ konverguje $\iff\lim_{b\to+\infty}\int_1^b f\lt +\infty$
	- přesný postup pro odhad součtu řady je potřeba nacvičit
- Aplikace integrálů: obsahy rovinných útvarů
	- plocha rovinného útvaru $U(a,b,f)$ pod grafem funkce $f$ … $\int_a^b f$
- Aplikace integrálů: objemy a povrchy rotačních útvarů v prostoru
	- $V$ … rotační těleso vzniklé rotací rovinného útvaru $U(a,b,f)$ pod grafem funkce $f$ kolem osy $x$
	- $\mathrm{objem}(V)=\pi\int_a^b f(t)^2\,dt$
	- $\mathrm{povrch}(V)=2\pi\int_a^b f(t)\sqrt{1+(f'(t))^2}\,dt$
- Aplikace integrálů: délka křivky
	- uvažujeme křivku z bodu $a$ do bodu $b$ popsanou funkcí $f$
	- $\int_a^b\sqrt{1+(f'(t))^2}\,dt$

## 2. Algebra a lineární algebra

- Grupy a podgrupy, permutace
	- binární operace na množině $X$ je zobrazení $X \times X \to X$
	- neutrální prvek: $(\exists e \in G)(\forall a \in G): a\circ e = e\circ a = a$
	- inverzní prvek: $(\forall a \in G)(\exists b \in G): a\circ b = b\circ a = e$
	- grupa $(G,\circ)$ je množina $G$ spolu s binární operací $\circ$ na $G$ splňující asociativitu operace $\circ$, existenci neutrálního prvku a existenci inverzních prvků
	- pokud je navíc operace $\circ$ komutativní, pak se jedná o abelovskou grupu
	- grupa $(H,\bullet)$ je podgrupou grupy $(G,\circ)$, pokud $H\subseteq G$ a $\forall a,b\in H:a\bullet b=a\circ b$
		- píšeme $(H,\bullet)\leq (G,\circ)$
	- permutace na množině $\lbrace1,2,\dots,n\rbrace$ je bijektivní zobrazení $p:\lbrace1,2,\dots,n\rbrace\rightarrow \lbrace1,2,\dots,n\rbrace$
		- skládání permutací … $(q\circ p)(i)=q(p(i))$
		- permutační matice
			- $(P)_{i,j} = \begin{cases} 1 &\text{pokud } p(i)=j \\ 0 &\text{jinak}\end{cases}$
		- cyklus … např. $(1,2,3,4)$
			- odpovídá zobrazení, které mapuje 1→2, 2→3, 3→4, 4→1
		- transpozice … permutace, která má pouze jeden netriviální cyklus o délce 2, tedy např. $(1,3)$
		- jakoukoliv permutaci lze rozložit na transpozice
			- cyklus $(1,2,3,4)$ lze rozložit na $(1,4)\circ(1,3)\circ(1,2)$ nebo na $(1,2)\circ(2,3)\circ(3,4)$
		- znaménko permutace $p$ je $\text{sgn}(p)=(-1)^{\text{počet inverzí v}\ p}$
			- inverze v $p$ je dvojice prvků $(i,j):i \lt j \land p(i) \gt p(j)$
			- nebo také $\text{sgn}(p)=(-1)^{\text{počet transpozic v}\ p}$
- Tělesa a speciálně konečná tělesa
	- těleso je množina $\mathbb K$ spolu se dvěma komutativními binárními operacemi $+$ a $\cdot$, kde $(\mathbb K, +)$ a $(\mathbb K \setminus \lbrace0\rbrace, \cdot)$ jsou abelovské grupy a navíc platí distributivita $\forall a,b,c \in \mathbb K : a\cdot (b+c)=(a\cdot b)+(a\cdot c)$
	- charakteristika tělesa
		- v tělese $\mathbb K$, pokud $\exists n \in \mathbb N: \underbrace{1+1+\dots+1}_{n}=0$, pak nejmenší takové $n$ je charakteristika tělesa $\mathbb K$
		- jinak má těleso $\mathbb K$ charakteristiku 0
		- značí se $\text{char}(\mathbb K)$
		- lze dokázat, že u konečných těles musí být prvočíselná
	- $\mathbb Z_p$ je těleso, právě když je $p$ prvočíslo
	- ale existují i konečná tělesa s neprvočíselným řádem (počtem prvků) – např. Galois field $GF(4)$
		- řád musí být kladná celá mocnina prvočísla
- Soustavy lineárních rovnic – maticový zápis, elementární řádkové úpravy, odstupňovaný tvar matice
	- maticový zápis soustavy rovnic
		- soustava $m$ lineárních rovnic o $n$ neznámých … $Ax = b$
		- rozšířená matice soustavy … $(A|b) \in \mathbb{R}^{m×(n+1)}$
		- matice soustavy … $A \in \mathbb{R}^{m×n}$
		- vektor pravých stran … $b \in \mathbb{R}^m$
		- vektor neznámých … $x = (x_1,\dots,x_n)^T$
		- vektor $x \in \mathbb{R}^n$ je řešení soustavy $Ax = b$, pokud splňuje všechny její rovnice
		- soustavy $Ax = 0$ se nazývají homogenní a vždy umožňují $x = 0$
	- elementární řádkové operace
		- definujeme základní dvě elementární řádkové úpravy
			- vynásobení $i$-tého řádku nenulovým $t \in \mathbb R \setminus \lbrace0\rbrace$
			- přičtení $j$-tého řádku k $i$-tému řádku
		- z těch lze odvodit další dvě úpravy
			- přičtení $t$-násobku $j$-tého řádku k $i$-tému řádku ($t$ může být i nulové)
			- záměna dvou řádků
		- provedení jedné elementární úpravy značíme $A\sim A'$
		- provedení posloupnosti úprav značíme $A\sim\sim A'$
		- elementárními úpravami soustavy $(A|b)$ se nemění množina řešení
	- odstupňovaný tvar matice
		- matice je v řádkově odstupňovaném tvaru (REF = row echelon form), pokud jsou nenulové řádky (ostře) seřazeny podle počtu počátečních nul a nulové řádky jsou pod nenulovými
			- k formální definici bychom zavedli notaci $j(i)$ pro pozici prvního nenulového prvku v $i$-tém řádku
		- první nenulový prvek nenulového řádku se nazývá pivot, pod pivotem jsou v REF všechny prvky nulové
		- pro soustavu $A'x = b'$ s $A'$ v REF jsou proměnné odpovídající sloupcům s pivoty bázické, ostatní jsou volné
	- redukovaný odstupňovaný tvar (RREF)
		- pivoty jsou jednotkové
		- nad i pod pivoty jsou nuly
- Gaussova a Gaussova-Jordanova eliminace, popis množiny řešení
	- Gaussova eliminace = převod do odstupňovaného tvaru pomocí elementárních úprav, to se dá popsat algoritmicky:
		- seřadíme řádky podle počtu počátečních nul
		- najdeme první dva řádky, co mají stejně počátečních nul
		- od toho druhého (a všech dalších, co mají stejně nul) odečteme vhodný násobek toho prvního, abychom mu první nenulu vynulovali
		- tohle opakujeme, dokud se nedostaneme do REF
	- Gaussova-Jordanova eliminace = převod do RREF
		- z pivotů se jedničky dělají snadno – stačí řádek vydělit pivotem
		- nad pivoty se jedničky také dostávají snadno – stačí od řádku odečíst vhodný násobek řádku s pivotem v daném sloupci (dává smysl postupovat odspodu)
	- množina řešení
		- pokud je pivot v posledním sloupci rozšířené matice soustavy, soustava rovnic nemá řešení
		- existuje bijekce $\bar x \mapsto \bar x + x^0$ mezi množinami $\lbrace \bar x: A\bar x=0\rbrace$ a $\lbrace x: Ax=b\rbrace$
			- pokud $x^0$ splňuje $Ax^0=b$
		- množinu řešení soustavy $Ax=b$ popíšeme jako $x=y+p_1\overline x_1+p_2\overline x_2+\dots+p_{n-r}\overline x_{n-r}$
		- $y$ … libovolné řešení soustavy $Ax=b$
			- u homogenní soustavy to typicky bude nulový vektor
			- je to člen, který odpovídá tomu $x^0$ výše
		- $p_i\overline x_i$
			- takový člen tam bude za každou volnou proměnnou (bude jich $n-r$, tedy počet řádků – hodnost matice)
			- $p_i$ je libovolný reálný parametr
			- tyhle členy můžeme získat tak, že řešíme soustavu $A\overline x=0$ a řešení vyjádříme pomocí parametrů (a pak je vytkneme)
			- nebo je lze vyčíst z RREF matice
			- ve vektoru $\overline x_i$ bude typicky jednička na místě odpovídající volné proměnné a nuly u všech ostatních volných proměnných (protože je to vlastně složka, která se stará o konkrétní volnou proměnnou)
- Operace s maticemi a základní typy matic, hodnost matice
	- hodnost matice
		- hodnost matice A, značená jako rank(A), je počet pivotů v libovolné A' v REF takové, že $A\sim\sim A'$
	- jednotková matice
		- pro $n \in \mathbb{N}$ je jednotková matice $I_n \in \mathbb{R}^{n×n}$ definovaná tak, že $(I_n)_{i,j} = 1 \iff i=j$, ostatní prvky jsou nulové 
	- transponovaná matice
		- transponovaná matice k matici $A \in \mathbb{R}^{m×n}$ je matice $A^T \in \mathbb R^{n×m}$ splňující $(A^T)_{i,j}=a_{j,i}$
	- symetrická matice
		- čtvercová matice A je symetrická, pokud $A^T =A$, tedy $a_{i,j}=a_{j,i}$
	- maticový součin
		- pro $A \in \mathbb R^{m\times n},B\in \mathbb R^{n\times p}$ je součin $(AB) \in \mathbb R^{m×p}$ definován $(AB)_{i,j}=\sum^{n}_{k=1}a_{i,k}b_{k,j}$
- Regulární a inverzní matice
	- inverzní matice
		- pokud pro čtvercovou matici $A \in \mathbb R^{n\times n}$ existuje $B \in \mathbb R^{n\times n}$ taková, že $AB=I_n$, pak se $B$ nazývá inverzní matice a značí se $A^{-1}$
		- výpočet: $(A|I_n)\sim\sim (I_n|A^{-1})$
	- regulární/singulární matice
		- pokud má matice $A$ inverzi, pak se nazývá regulární, jinak je singulární
	- věta: pro čtvercovou matici $A \in \mathbb R^{n\times n}$ jsou následující podmínky ekvivalentní
		1. matice A je regulární, tedy k ní existuje inverzní matice … $\exists B: AB=I_n$
		2. $\text{rank}(A) = n$
		3. $A\sim\sim I_n$
		4. systém $Ax = 0$ má pouze triviální řešení $x = 0$
	- inverzní matici k matici $A$ lze najít pomocí Gaussovy-Jordanovy eliminace $(A|I_n)\sim\sim(I_n|A^{-1})$
		- pokud tento proces selže, tak je $A$ singulární
- Vektorový prostor, lineární kombinace, lineární závislost a nezávislost, lineární obal, systém generátorů
	- vektorový prostor
		- vektorový prostor $(V,+,\cdot)$ nad tělesem $(\mathbb K, +,\cdot)$ je množina spolu s binární operací $+$ na $V$ a binární operací skalárního násobku $\cdot: \mathbb K \times V \rightarrow V$
		- $(V,+)$ je abelovská grupa
		- $\forall \alpha,\beta \in \mathbb K, \forall u,v \in V$
			- asociativita … $(\alpha \cdot \beta) \cdot u = \alpha \cdot (\beta \cdot u)$
			- neutrální prvek (skalár) vůči násobení skalárem … $1 \cdot u = u$
			- distributivita … $(\alpha + \beta) \cdot u = (\alpha \cdot u) + (\beta \cdot u)$
			- distributivita … $\alpha \cdot (u+v)=(\alpha \cdot u)+(\alpha \cdot v)$
		- prvky $\mathbb K$ se nazývají skaláry, prvky $V$ vektory
		- rozlišujeme nulový skalár $0$ a nulový vektor $o$
	- podprostor vektorového prostoru
		- nechť $V$ je vektorový prostor na $\mathbb K$, potom podprostor $U$ je neprázdná podmnožina $V$ splňující uzavřenost na součet vektorů a uzavřenost na násobení skalárem (z $\mathbb K$) – z toho nutně vyplývá $o \in U$
	- lineární kombinace
		- lineární kombinace vektorů $v_1,\dots,v_k \in V$ nad $\mathbb K$ je libovolný vektor $u = \alpha_1v_1+\dots+\alpha_kv_k$, kde $\alpha_1,\dots,\alpha_k \in \mathbb K$
	- lineárně nezávislé vektory
		- množina vektorů $X$ je lineárně nezávislá, pokud nulový vektor nelze získat netriviální lineární kombinací vektorů z $X$; v ostatních případech je množina $X$ lineárně závislá
		- vektory $v_1,\dots,v_n$ jsou lineárně nezávislé $\equiv$ $\sum_{i=1}^n \alpha_iv_i=o \iff \alpha_1=\dots=\alpha_n=0$
	- lineární obal (podprostor generovaný množinou)
		- lineární obal $\mathcal L(X)$ podmnožiny $X$ vektorového prostoru $V$ je průnik všech podprostorů $U$ z $V$, které obsahují $X$
		- alternativní značení: $\mathrm{span}(X)$
		- pro $X \subseteq V$ platí $\text{span}(X)=\bigcap U:U\Subset V, X\subseteq U$
		- jde o podprostor generovaný $X$, vektory v množině $X$ se označují jako generátory podprostoru
	- věta: průnik podprostorů je taky podprostor
	- věta: $\mathcal L(X)$ je množina všech lineárních kombinací vektorů z $X$
- Steinitzova věta o výměně, báze, dimenze, souřadnice
	- lemma o výměně
		- buď $y_1,\dots,y_n$ systém generátorů vektorového prostoru $V$
		- nechť vektor $x \in V$ má vyjádření $x = \sum_{i=1}^n\alpha_iy_i$
		- pak pro libovolné $k$ takové, že $\alpha_k \neq 0$, je $y_1,\dots,y_{k-1},x,y_{k+1},\dots,y_n$ systém generátorů prostoru $V$
	- Steinitzova věta o výměně
		- buď $V$ vektorový prostor
		- buď $x_1,\dots,x_m$ lineárně nezávislý systém ve $V$
		- nechť $y_1,\dots,y_n$ je systém generátorů $V$
		- pak platí $m\leq n$ a existují navzájem různé indexy $k_1,\dots,k_{n-m}$ takové, že $x_1,\dots,x_m,y_{k_1},\dots,y_{k_{n-m}}$ tvoří systém generátorů $V$
	- báze vektorového prostoru
		- báze vektorového prostoru $V$ je lineárně nezávislá množina $X$, která generuje $V$ (tedy $\text{span}(X)=V$)
	- dimenze vektorového prostoru
		- dimenze konečně generovaného vektorového prostoru $V$ je mohutnost (kardinalita / počet prvků) kterékoli z jeho bází; značí se $\mathrm{dim}(V)$
	- vektor souřadnic
		- nechť $X=(v_1,\dots,v_n)$ je uspořádaná báze vektorového prostoru $V$ nad $\mathbb K$, potom vektor souřadnic $u \in V$ vzhledem k bázi $X$ je $[u]_x=(\alpha_1,\dots,\alpha_n)^T \in \mathbb K^n$, kde $u=\sum_{i=1}^n\alpha_iv_i$
- Vektorové podprostory, zejména maticové (řádkový, sloupcový, jádro) a jejich dimenze
	- řádkový a sloupcový prostor matice $A \in \mathbb K^{m\times n}$
		- sloupcový prostor $\mathcal S(A) \subseteq \mathbb K^m$ je lineární obal sloupců $A$
		- řádkový prostor $\mathcal R(A) \subseteq \mathbb K^n$ je lineární obal řádků $A$
		- $\mathcal S(A)=\lbrace u \in \mathbb K^m:u=Ax,\,x\in \mathbb K^n \rbrace$
		- $\mathcal R(A)=\lbrace v \in \mathbb K^n:v=A^Ty,\,y\in \mathbb K^m \rbrace$
	- jádro matice $A \in \mathbb K^{m\times n}$
		- $\text{ker}(A) = \lbrace x \in \mathbb K^n: Ax=0\rbrace$
	- věta: $\forall A \in \mathbb K^{m\times n}:\text{dim}(\text{ker}(A))+\text{rank}(A)=n$
	- pozorování: dimenze řádkového a sloupcového prostoru se shodují (a rovnají se hodnosti)
- Lineární zobrazení – definice, maticová reprezentace lineárního zobrazení, matice složeného zobrazení
	- lineární zobrazení
		- nechť $U$ a $V$ jsou vektorové prostory nad stejným tělesem $\mathbb K$
		- zobrazení $f:U\rightarrow V$ nazveme lineární, pokud splňuje $\forall u,v \in U, \forall \alpha \in \mathbb K:$
			- $f(u+v)=f(u)+f(v)$
			- $f(\alpha\cdot u)=\alpha \cdot f(u)$
				- z toho vyplývá, že pro lineární zobrazení obecně platí $f(o) = o$
		- věta: lineární zobrazení je jednoznačně definováno tím, kam zobrazí vektory báze (proto můžeme definovat matici lineárního zobrazení)
	- matice lineárního zobrazení
		- nechť $U$ a $V$ jsou vektorové prostory nad stejným tělesem $\mathbb K$ s bázemi $X=(u_1,\dots,u_n)$ a $Y=(v_1,\dots,v_m)$
		- matice lineárního zobrazení $f:U\rightarrow V$ vzhledem k bázím $X$ a $Y$ je $[f]_{X,Y} \in \mathbb K^{m\times n}$, jejíž sloupce jsou vektory souřadnic obrazů vektorů báze $X$ vzhledem k bázi $Y$, tedy $[f(u_1)]_Y,\dots,[f(u_n)]_Y$
		- pro $w \in U$ tedy platí, že $[f(w)]_Y=[f]_{X,Y}[w]_X$
	- matice složeného zobrazení
		- mějme vektorové prostory $U,V,W$ s konečnými uspořádanými bázemi $B,C,D$
		- pro matice lineárních zobrazení $f:U\to V$ a $g:V\to W$ platí vztah $[g\circ f]_{B,D}=[g]_{C,D}[f]_{B,C}$
		- je to hezčí, když použijeme Hladíkovo značení: ${}_D[g\circ f]_B={}_D[g]_C\cdot{}_C[f]_B$
	- matice přechodu
		- nechť $X$ a $Y$ jsou dvě konečné báze vektorového prostoru $U$
		- matice přechodu od $X$ k $Y$ je $[id]_{X,Y}$
		- pro $u \in U$ tedy platí, že $[u]_Y=[id(u)]_Y=[id]_{X,Y}[u]_X$
		- matice přechodu je regulární, platí $[id]_{Y,X}=([id]_{X,Y})^{-1}$
		- výpočet: $[id]_{X,Y}=Y^{-1}X$ nebo také $(Y|X)\sim\sim(I_n|[id]_{X,Y})$
- Obraz a jádro lineárních zobrazení
	- nechť $U$ a $V$ jsou vektorové prostory nad stejným tělesem $\mathbb K$
	- jádro lineárního zobrazení
		- $\text{ker}(f)=\lbrace w \in U:f(w)=o\rbrace$
		- vektory v prostoru $U$, které se zobrazí na nulový vektor v prostoru $V$
	- obraz $f(U)$ podprostoru $U$ je podprostorem $V$
- Isomorfismus prostorů
	- vektorové prostory jsou isomorfní, pokud mezi nimi existuje isomorfismus, tedy bijektivní (vzájemně jednoznačné) lineární zobrazení
	- pro isomorfismus $f$ platí, že existuje $f^{-1}$ a je také isomorfismem
	- isomorfní prostory mají shodné dimenze
	- věta: $f$ je isomorfismus, právě když $[f]_{X,Y}$ je regulární
- Skalární součin, norma indukovaná skalárním součinem
	- skalární součin pro vektorové prostory nad komplexními čísly
		- skalární součin na vektorovém prostoru $V$ nad $\mathbb C$ je zobrazení, které přiřadí každé dvojici vektorů $u,v\in V$ skalár $\langle u|v\rangle\in\mathbb C$ tak, že jsou splněny následující axiomy:
			- $\forall u\in V:\langle u|u\rangle\in\mathbb R^+_0$ (reálné číslo $\geq 0$)
			- $\forall u\in V:\langle u|u\rangle=0\iff u=0$
			- $\forall u,v\in V: \langle v|u\rangle=\overline{\langle u|v\rangle}$ (komplexně sdružené)
			- $\forall u,v,w \in V: \langle u+v|w\rangle=\langle u|w\rangle+\langle v|w\rangle$
			- $\forall u,v\in V,\,\forall \alpha\in\mathbb C: \langle \alpha u|v\rangle=\alpha\langle u|v\rangle$
		- formálně je každý skalární součin zobrazení $V\times V\to\mathbb C$
		- skalární součin na $V$ nad $\mathbb R$ je zobrazení $V\times V\to\mathbb R$, přičemž $\langle v|u\rangle = \langle u|v\rangle$ (ve třetím axiomu), $\alpha\in\mathbb R$ (v posledním axiomu)
		- standardní skalární součin na $\mathbb R^n$: $\langle u|v\rangle=v^Tu$
		- standardní skalární součin na $\mathbb C^n$: $\langle u|v\rangle=v^Hu$
	- norma spojená se skalárním součinem
		- je-li $V$ prostor se skalárním součinem, pak norma odvozená ze skalárního součinu je zobrazení $V\to R^+_0$ přiřazující vektoru $u$ jeho normu $\|u\|=\sqrt{\langle u|u\rangle}$
		- geometrická interpretace v euklidovském prostoru $\mathbb R^n$
			- $\|u\|$ … délka (velikost) $u$
			- $\|u-v\|$ … vzdálenost bodů $u,v$
			- $\langle u|v\rangle$ souvisí s „úhlem“ $\varphi$ mezi $u,v$ a délkami $u,v$
				- $\langle u|v\rangle=\|u\|\cdot\|v\|\cos\varphi$
				- to vyplývá z kosinové věty, kde $a=\|u\|,\,b=\|v\|,\,c=\|u-v\|$
	- kolmé vektory
		- vektory $u,v$ z prostoru se skalárním součinem jsou kolmé (ortogonální), pokud $\langle u|v\rangle=0$
		- kolmé vektory značíme $u\perp v$
- Pythagorova věta, Cauchyho-Schwarzova nerovnost, trojúhelníková nerovnost
	- Pythagoras: $\|a\|^2+\|b\|^2=\|c\|^2$
		- pokud $a,b$ jsou na sebe kolmé a $c=b-a$
		- ovšem taky platí $\|a+b\|^2=\|a\|^2+\|b\|^2$, rovněž pro kolmé $a,b$
	- Cauchy-Schwarz: $|\langle u|v\rangle|\leq\sqrt{\langle u|u\rangle\langle v|v\rangle}$
	- trojúhelníková nerovnost: $\|u+v\|\leq\|u\|+\|v\|$
- Ortonormální systémy vektorů, Fourierovy koeficienty, Gramova-Schmidtova ortogonalizace
	- ortonormální báze
		- bázi $Z=\lbrace v_1,\dots,v_n \rbrace$ prostoru $V$ se skalárním součinem nazveme ortonormální, pokud platí $v_i\perp v_j$ pro každé $i\neq j$ a také $||v_i||=1$ pro každé $v_i\in Z$
		- pozorování: matice, jejichž sloupce tvoří vektory ortonormální báze $\mathbb C^n$ vzhledem ke std. skal. součinu, splňují $A^HA=I_n\implies$ jsou unitární
	- Fourierovy koeficienty
		- nechť $Z=\lbrace v_1,\dots,v_n\rbrace$ je ortonormální báze prostoru $V$
		- tvrzení: pro každé $u\in V$ platí $u=\langle u|v_1\rangle v_1+\dots+\langle u|v_n\rangle v_n$
		- $\langle u|v_i\rangle$ … Fourierovy koeficienty
	- algoritmus GS ortogonalizace
		- převede libovolnou bázi $(u_1,\dots,u_n)$ prostoru $V$ se skalárním součinem na ortonormální bázi $(v_1,\dots,v_n)$
		- for $i=1,\dots,n$ do
			- $w_i\leftarrow u_i-\sum^{i-1}_{j=1}\langle u_i|v_j\rangle v_j$
			- $v_i\leftarrow \frac1{||w_i||}w_i$
		- end
- Ortogonální doplněk, ortogonální projekce, projekce jako lineární zobrazení
	- ortogonální doplněk
		- ortogonální doplněk podmnožiny $V$ prostoru se skalárním součinem $W$ je $V^\perp=\lbrace u\in W\mid\forall v\in V: u\perp v\rbrace$
	- ortogonální projekce
		- nechť $W$ je prostor se skalárním součinem a $V$ je jeho podprostor s ortonormální bází $Z=(v_1,\dots,v_n)$
		- zobrazení $p_Z:W\to V$ definované $p_Z(u)=\sum^n_{i=1}\langle u|v_i \rangle v_i$ je ortogonální (kolmá) projekce $W$ na $V$
	- pozorování: ortogonální projekce je lineární zobrazení
- Ortogonální matice a jejich vlastnosti
	- matice $Q\in\mathbb R^{n\times n}$ je ortogonální, pokud $Q^TQ=I_n$
	- věta: $Q$ je ortogonální, právě když sloupce tvoří ortogonální bázi $\mathbb R^n$
	- tvrzení: je-li $Q$ ortogonální, pak…
		- $Q^T$ je rovněž ortogonální
		- $Q^{-1}$ existuje a je ortogonální
	- součin ortogonálních matic je ortogonální matice
	- další vlastnosti
		- $\braket{Qx|Qy}=\braket{x|y}$
		- $\|Qx\|=\|x\|$
		- zobrazení $x\mapsto Qx$ zachovává úhly a délky
		- platí to i naopak – matice zobrazení zachovávajícího skalární součin je ortogonální
		- $\forall i,j:|Q_{ij}|\leq 1$
		- $\begin{pmatrix}1 & o^T \\ o & Q\end{pmatrix}$ je ortogonální matice
- Definice a základní vlastnosti determinantu (multiplikativnost, determinant transponované matice, vztah s regularitou a vlastními čísly)
	- determinant matice $A\in\mathbb K^{n\times n}$ je dán výrazem $$\text{det }A=\sum_{p\in S_n}\text{sgn}(p)\prod_{i=1}^na_{i,p(i)}$$
	- věta: $\forall A,B\in\mathbb K^{n\times n}:\text{det}(AB)=\text{det }A\cdot\text{det }B$
	- transpozice nemění determinant, $\mathrm{det}\,A=\mathrm{det}\,A^T$
	- matice je regulární, právě když má nenulový determinant
	- výpočet determinantu je nutné nastudovat
	- $\mathrm{det}(A)=\lambda_1\cdot\lambda_2\cdot\ldots\cdot\lambda_n$
	- $\lambda$ je vlastním číslem $A$, právě když $\mathrm{det}(A-\lambda I_n)=0$
		- tedy právě když je kořenem charakteristického polynomu $p_A(t)=\mathrm{det}(A-tI_n)$
- Laplaceův rozvoj determinantu
	- notace: $A^{ij}$ je podmatice získaná z $A$ odstraněním $i$-tého řádku a $j$-tého sloupce
	- věta: pro libovolné $A\in\mathbb K^{n\times n}$ a jakékoli $i\in \lbrace 1,\dots,n\rbrace$ platí $$\text{det }A=\sum^n_{j=1}a_{ij}(-1)^{i+j}\text{ det }A^{ij}$$
- Geometrická interpretace determinantu
	- objem rovnoběžnostěnu určeného $k$ vektory je roven absolutní hodnotě determinantu matice, jejíž sloupce tyto vektory tvoří
	- po provedení lineárního zobrazení se objemy těles změní úměrně absolutní hodnotě determinantu matice zobrazení
- Definice, geometrický význam a základní vlastnosti vlastních čísel, charakteristický polynom, násobnost vlastních čísel
	- definice
		- mějme matici $A\in\mathbb C^{n\times n}$
		- vlastní číslo matice $A$ je jakékoliv $\lambda\in\mathbb C$, pro které existuje vektor $x\in\mathbb C^n\setminus \lbrace o\rbrace$ takový, že $Ax=\lambda x$
		- $x$ je pak vlastní vektor příslušný vlastnímu číslu $\lambda$
	- geometrie
		- vlastní vektor reprezentuje invariantní směr při zobrazení $x\mapsto Ax$, tedy směr, který se zobrazí opět na ten samý směr
		- vlastní číslo odpovídá škálování v tomto invariantním směru
	- základní vlastnosti
		- determinant matice je roven součinu vlastních čísel
		- stopa matice (součet diagonály) je roven součtu vlastních čísel
		- matice je regulární, právě když nula není její vlastní číslo
		- $A^T$ má stejná vlastní čísla jako $A$, ale vlastní vektory obecně jiné
		- uvažujeme matici $A\in\mathbb C^{n\times n}$ s vlastními čísly $\lambda_1,\dots,\lambda_n$ a jim odpovídajícími vlastními vektory $x_1,\dots,x_n$
			- je-li $A$ regulární, pak $A^{-1}$ má vlastní čísla $\lambda_1^{-1},\dots,\lambda_n^{-1}$ a vlastní vektory $x_1,\dots,x_n$
			- $A^2$ má vlastní čísla $\lambda_1^{2},\dots,\lambda_n^{2}$ a vlastní vektory $x_1,\dots,x_n$
			- podobně pro $\alpha A$ a taky pro $A+\alpha I_n$
	- charakteristický polynom … $p_A(t)=\mathrm{det}(A-tI_n)$
		- vlastní čísla matice $A$ jsou právě kořeny jejího charakteristického polynomu a je jich $n$ včetně násobností
	- algebraická násobnost $\lambda$ je rovna násobnosti $\lambda$ jakožto kořene $p_A$
	- geometrická násobnost $\lambda$ je rovna $n-\mathrm{rank}(A-\lambda I_n)$, tj. počtu lineárně nezávislých vlastních vektorů, které odpovídají $\lambda$
	- algebraická násobnost $\geq$ geometrická násobnost
		- obvykle se násobností myslí ta algebraická
- Podobnost a diagonalizovatelnost matic, spektrální rozklad
	- matice $A,B\in\mathbb C^{n\times n}$ jsou podobné, pokud existuje regulární $S\in\mathbb C^{n\times n}$ tak, že $A=SBS^{-1}$
	- věta: podobné matice mají stejná vlastní čísla
		- počet vlastní vektorů pro konkrétní vlastní číslo je stejný u obou matic
	- matice $A\in\mathbb C^{n\times n}$ je diagonalizovatelná, je-li podobná nějaké diagonální matici
	- diagonalizovatelná matice $A$ jde tedy vyjádřit ve tvaru $A=S\Lambda S^{-1}$, kde $S$ je regulární a $\Lambda$ diagonální
		- tomuto se říká spektrální rozklad
		- sloupce matice $S$ odpovídají vlastním vektorům (v pořadí, v němž jsou vlastní čísla na diagonále $\Lambda$)
	- věta: matice $A\in\mathbb C^{n\times n}$ je diagonalizovatelná, právě když má $n$ lineárně nezávislých vlastních vektorů
	- věta: pokud má matice $n$ navzájem různých vlastních čísel, pak je diagonalizovatelná
	- $A^2=S\Lambda^2 S^{-1}$
- Symetrické matice, jejich vlastní čísla a spektrální rozklad
	- matice je symetrická, pokud $A=A^T$
	- vlastní čísla reálných symetrických matic jsou reálná
	- věta: pro každou symetrickou matici $A\in\mathbb R^{n\times n}$ existuje ortogonální $Q\in\mathbb R^{n\times n}$ a diagonální $\Lambda\in\mathbb R^{n\times n}$ takové, že $A=Q\Lambda Q^T$
- Positivně semidefinitní a positivně definitní matice – charakterizace a vlastnosti, vztah se skalárním součinem, vlastními čísly
	- definice
		- buď $A\in\mathbb R^{n\times n}$ symetrická
		- pak $A$ je positivně semidefinitní, pokud $x^TAx\geq 0$ pro všechna $x\in\mathbb R^n$
		- $A$ je positivně definitní, pokud $x^TAx\gt 0$ pro všechna $x\neq o$
	- poznámka: nesymetrické matice můžeme symetrizovat úpravou $\frac12(A+A^T)$
	- následující tří vlastnosti jsou ekvivalentní
		- $A$ je positivně semidefinitní (nebo definitní)
		- vlastní čísla $A$ jsou nezáporná
			- pro definitní musí být kladná
		- existuje matice $U\in\mathbb R^{m\times n}$ taková, že $A=U^TU$
			- pro definitní musí mít matice $U$ hodnost $n$
	- vlastnosti
		- jsou-li $A,B$ positivně definitní, pak i $A+B$ je p. d.
		- je-li $A$ positivně definitní a $\alpha\gt 0$, pak i $\alpha A$ je p. d.
		- je-li $A$ positivně definitní, pak je regulární a $A^{-1}$ je p. d.
	- operace $\braket{x|y}$ je skalárním součinem v $\mathbb R^n$, právě když má tvar $\braket{x|y}=x^TAy$ pro nějakou positivně definitní matici $A\in\mathbb R^{n\times n}$
	- testování p. d. pomocí Gaussovy eliminace
		- používáme pouze úpravu přičtení násobku řádku s pivotem k jinému řádku pod ním
		- pokud nám vyjde odstupňovaný tvar s kladnou diagonálou, byla původní matice positivně definitní
- Choleského rozklad (znění věty a praktické použití)
	- pro každou positivně definitní matici $A\in\mathbb R^{n\times n}$ existuje jediná dolní trojúhelníková matice $L\in\mathbb R^{n\times n}$ s kladnou diagonálou taková, že $A=LL^T$
	- algoritmus vypadá složitě, ale dá se to vymyslet intuitivně (je vhodné začít tím, že první prvek matice $A$ je druhou mocninou čísla, které je v obou trojúhelníkových maticích vlevo nahoře)
	- praktické použití
		- řešíme soustavu $Ax=b$
		- máme Choleského rozklad $A=LL^T$
		- snadno najdeme řešení soustavy $Ly=b$ (díky nulám v trojúhelníkové matici stačí substituovat)
		- pak najdeme řešení soustavy $L^Tx=y$
		- proč to funguje?
			- $L(\underbrace{L^Tx}_{=y})=b$

## 3. Diskrétní matematika

## 4. Teorie grafů

## 5. Pravděpodobnost a statistika

## 6. Logika
