# Společná informatika

## 1. Automaty a jazyky

- Regulární jazyky
	- deterministický konečný automat (DFA) je pětice $A=(Q,\Sigma,\delta,q_0,F)$
		- $Q$ … konečná množina stavů
		- $\Sigma$ … konečná neprázdná množina vstupních symbolů (abeceda)
		- $\delta:Q\times\Sigma\to Q$ … přechodová funkce
		- $q_0\in Q$ … počáteční stav
		- $F\subseteq Q$ … množina koncových (přijímajících) stavů
	- jazykem rozpoznávaným (přijímaným) deterministickým konečným automatem $A=(Q,\Sigma,\delta,q_0,F)$ nazveme jazyk $L(A)=\set{w\mid w\in\Sigma^*\land\delta^*(q_0,w)\in F}$
	- slovo je přijímáno automatem $A\equiv w\in L(A)$
	- jazyk $L$ je rozpoznatelný konečným automatem $\equiv$ existuje konečný automat $A$ takový, že $L=L(A)$
	- třídu jazyků rozpoznatelných konečnými automaty označíme $\mathcal F$, nazveme regulární jazyky
	- iterační (pumping) lemma
		- nechť $L$ je regulární jazyk
		- $(\exists n\in\mathbb N)(\forall w\in L):|w|\geq n\implies w=xyz$
			- $y\neq\epsilon$
			- $|xy|\leq n$
			- $\forall k\geq 0:xy^kz\in L$
	- věta: neregularita $L_{01}=\set{0^i1^i\mid i\geq 0}$
		- předpokládejme regularitu $L_{01}$
		- vezměme $n$ z pumping lemmatu
		- zvolme $w=0^n1^n$
		- rozdělme $w=xyz$ dle pumping lemmatu
			- $|xy|\leq n$ je na začátku $w$, takže obsahuje jen nuly
			- $y\neq\epsilon$
		- z pumping lemmatu $xz\in L_{01}$, což je spor, protože $xz$ obsahuje méně nul než jedniček
	- kongruence
		- mějme konečnou abecedu $\Sigma$ a relaci ekvivalence $\sim$ na $\Sigma^*$
		- $\sim$ je pravá kongruence $\equiv(\forall u,v,w\in\Sigma^*):u\sim v\implies uw\sim vw$
		- $\sim$ je konečného indexu $\equiv$ rozklad $\Sigma^*/\sim$ má konečný počet tříd
		- třídu kongruence $\sim$ obsahující slovo $u$ značíme $[u]_\sim$ nebo $[u]$
		- příklady
			- relace „končí stejným písmenem“ je pravá kongruence
			- relace „mají stejný počet znaků“ není konečného indexu
	- Myhill-Nerodova věta
		- nechť $L$ je jazyk nad konečnou abecedou $\Sigma$
		- potom následující trzení jsou ekvivalentní:
			- $L$ je rozpoznatelný konečným automatem
			- existuje pravá kongruence $\sim$ konečného indexu nad $\Sigma^*$ tak, že $L$ je sjednocením jistých tříd rozkladu $\Sigma^*/\sim$
		- použití k důkazu neregularity
			- ukážeme pro pumpovatelný jazyk slov ve tvaru $a^+b^ic^i$ nebo $b^ic^j$
			- pro regulární $L$ musí existovat pravá kongruence konečného indexu $m$
			- mějme množinu řetězců $S=\set{ab,abb,abbb,\dots,ab^{m+1}}$
			- $|S|=m+1$, tedy nutně existují dvě slova $i\neq j$, která padnou do stejné třídy
				- $ab^i\sim ab^j$
				- tedy $ab^ic^i\sim ab^jc^i$
				- ale $ab^ic^i\in L$ a $ab^jc^i\notin L$, což je spor, takže jazyk není regulární
	- věta: jazyk $L$ je rozpoznatelný $\epsilon$NFA, právě když je $L$ regulární
		- pro libovolný $\epsilon$NFA $N$ zkonstruujeme DFA $D$ přijímající stejný jazyk jako $N$
		- nové stavy jsou $\epsilon$-uzavřené podmnožiny $Q_N$
- Deterministický a nedeterministický konečný automat
	- deterministický konečný automat (DFA) je pětice $A=(Q,\Sigma,\delta,q_0,F)$
		- $Q$ … konečná množina stavů
		- $\Sigma$ … konečná neprázdná množina vstupních symbolů (abeceda)
		- $\delta:Q\times\Sigma\to Q$ … přechodová funkce
		- $q_0\in Q$ … počáteční stav
		- $F\subseteq Q$ … množina koncových (přijímajících) stavů
	- nedeterministický konečný automat s $\epsilon$ přechody je pětice $A=(Q,\Sigma,\delta,q_0,F)$
		- $Q$ … konečná množina stavů
		- $\Sigma$ … konečná množina vstupních symbolů (abeceda)
		- $\delta:Q\times(\Sigma\cup\set{\epsilon})\to \mathcal P(Q)$ … přechodová funkce vracející podmnožinu $Q$
		- $q_0\in Q$ … počáteční stav
			- alternativa: množina počátečních stavů $S_0\subseteq Q$
		- $F\subseteq Q$ … množina koncových (přijímajících) stavů
	- $\epsilon$-uzávěr … všechny stavy, kam se z daného stavu dostaneme prázdným slovem
- Regulární výrazy
	- regulární výrazy
		- $\text{RegE}(\Sigma)$ … množina všech regulárních výrazů nad konečnou neprázdnou abecedou
		- $L(\alpha)$ … hodnota regulárního výrazu $\alpha$
		- regulární výraz a jeho hodnota jsou definovány induktivně
			- základ
				- $\epsilon$ … prázdný řetězec, $L(\epsilon)=\set{\epsilon}$
				- $\emptyset$ … prázdný výraz, $L(\emptyset)=\emptyset$
				- $a$ … znak $a\in\Sigma$, $L(a)=\set{a}$
			- indukce
				- $\alpha+\beta$ … jako OR, $L(\alpha+\beta)=L(\alpha)\cup L(\beta)$
				- $\alpha\beta$ … $L(\alpha\beta)=L(\alpha)L(\beta)$
				- $\alpha^*$ … $L(\alpha^*)=L(\alpha)^*$
				- $(\alpha)$ … závorky nemění hodnotu, $L((\alpha))=L(\alpha)$
		- nejvyšší prioritu má iterace $^*$, pak zřetězení, pak sjednocení $+$
		- třída $\text{RegE}(\Sigma)$ je nejmenší třída uzavřená na uvedené operace
	- Kleeneho věta
		- každý jazyk reprezentovaný konečným automatem lze zapsat jako regulární výraz
		- každý jazyk popsaný regulárním výrazem lze zapsat jako $\epsilon$NFA
- Gramatika, jazyk generovaný gramatikou
	- formální (generativní) gramatika je čtveřice $G=(V,T,P,S)$
		- $V$ … konečná množina neterminálů (variables)
		- $T$ … neprázdná konečná množina terminálních symbolů (terminálů)
		- $S\in V$ … počáteční symbol
		- $P$ … konečná množina pravidel (produkcí) reprezentující rekurzivní definici jazyka
			- každé pravidlo má tvar $\beta A\gamma\to\omega$
				- $A\in V$
				- $\beta,\gamma,\omega\in (V\cup T)^*$
			- tj. levá strana obsahuje aspoň jeden neterminální symbol
	- jazyk $L(G)$ generovaný gramatikou $G=(V,T,P,S)$ je množina terminálních řetězců, pro které existuje derivace ze startovního symbolu $L(G)=\set{w\in T^*: S\Rightarrow_G^* w}$
	- jazyk neterminálu $A\in V$ definujeme $L(A)=\set{w\in T^*: A\Rightarrow_G^* w}$
- Zásobníkový automat, třída jazyků přijímaných zásobníkovými automaty
	- zásobníkový automat (PDA) je sedmice $P=(Q,\Sigma,\Gamma,\delta,q_0,Z_0,F)$
		- $Q$ … konečná množina stavů
		- $\Sigma$ … neprázdná konečná množina vstupních symbolů
		- $\Gamma$ … neprázdná konečná zásobníková abeceda
		- $\delta$ … přechodová funkce
			- $\delta:Q\times(\Sigma\cup\set{\epsilon})\times\Gamma\to \mathcal P_{FIN}(Q\times\Gamma^*)$
				- kde $\mathcal P_{FIN}(A)$ je množina všech konečných podmnožin množiny $A$
			- tedy $\delta(p,a,X)\ni(q,\gamma)$
				- $q$ je nový stav
				- $\gamma$ je řetězec zásobníkových symbolů, který nahradí $X$ na vrcholu zásobníku
		- $q_0\in Q$ … počáteční stav
		- $Z_0\in\Gamma$ … počáteční zásobníkový symbol
		- $F$ … množina přijímajících (koncových) stavů (může být nedefinovaná)
		- jak PDA funguje
			- je nedeterministický
			- v jednom časovém kroku
				- na vstupu přečte žádný nebo jeden symbol
				- přejde do nového stavu
				- nahradí symbol na vrchu zásobníku libovolným řetězcem (nejlevější znak bude na vrchu)
		- přechodový diagram
			- jako pro konečný automat
			- hrany popisujeme ve tvaru: *vstupní znak*, *zásobníkový znak* → *push řetězec*
	- jazyk přijímaný koncovým stavem je $L(P_{da})=\set{w\in\Sigma^*:(\exists q\in F)(\exists\alpha\in\Gamma^*)((q_0,w,Z_0)\vdash^*_{P_{da}}(q,\epsilon,\alpha))}$
	- jazyk přijímaný prázdným zásobníkem je $N(P_{da})=\set{w\in\Sigma^*:(\exists q\in Q)((q_0,w,Z_0)\vdash^*_{P_{da}}(q,\epsilon,\epsilon))}$
		- množina $F$ je nerelevantní, takže ji lze vynechat – pak je PDA šestice
	- věta: následující tvrzení jsou ekvivalentní
		- jazyk $L$ je bezkontextový, tj. generovaný bezkontextovou gramatikou
		- jazyk $L$ je přijímaný nějakým zásobníkovým automatem koncovým stavem
		- jazyk $L$ je přijímaný nějakým zásobníkovým automatem prázdným zásobníkem
- Pumping lemma pro bezkontextové jazyky
	- lemma o vkládání (pumping) pro bezkontextové jazyky
		- nechť $L$ je bezkontextový jazyk
		- $(\exists n)(\forall w\in L):|w|\geq n\implies w=u_1u_2u_3u_4u_5$
			- $u_2u_4\neq\epsilon$
			- $|u_2u_3u_4|\leq n$
			- $\forall k\geq 0:u_1u_2^ku_3u_4^ku_5\in L$
		- poznámka: v prezentaci je ostrá nerovnost $|w|\gt n$, v jiných zdrojích neostrá
	- idea důkazu
		- vezmeme derivační strom pro $w$
		- nejdeme nejdelší cestu, na ní dva stejné neterminály
		- tyto neterminály určí dva postromy, které definují rozklad slova
		- větší podstrom můžeme posunout ($k\gt 1$) nebo nahradit menším podstromem ($k=0$)
	- příklad: $L_{012}=\set{0^i1^i2^i\mid i\geq 1}$ není bezkontextový
		- důkaz sporem – předpokládejme bezkontextovost
		- vezmeme $n$ z pumping lemmatu
		- zvolíme $w=0^n1^n2^n$
		- délka pumpovacího slova $u_2u_3u_4$ musí být nejvýše $n$, tedy vždy můžeme pumpovat maximálně dva různé symboly
		- $u_2u_4\neq\epsilon\implies$ iterací se slovo změní
		- tím se poruší rovnost symbolů
		- tedy ať už zvolíme libovolné dělení $u_1u_2u_3u_4u_5$, nové slovo nebude patřit do $L_{012}$, což je spor
- Chomského normální tvar
	- o bezkontextové gramatice $G=(V,T,P,S)$ bez zbytečných symbolů, kde jsou všechna pravidla ve tvaru $A\to BC$ nebo $A\to a$, kde $A,B,C\in V,\, a\in T$, říkáme, že je v Chomského normálním tvaru (ChNF)
	- algoritmus převodu
		- eliminujeme $\epsilon$-pravidla
			- označíme nulovatelné symboly
			- přidáme verzi pravidel bez nulovatelných symbolů
			- odstraníme $\epsilon$-pravidla
		- eliminujeme jednotková pravidla (tím nepřidáme $\epsilon$-pravidla)
			- najdeme jednotkové páry
			- přidáme odpovídající pravidla
			- odstraníme jednotková pravidla
		- eliminujeme zbytečné symboly (tím nepřidáme žádná pravidla)
			- nejdříve eliminujeme negenerující, pak nedosažitelné
		- pravé strany délky aspoň 2 předěláme na samé neterminály
		- pravé strany s aspoň třemi neterminály rozdělíme na více pravidel
- Turingův stroj
	- turingův stroj (TM) je sedmice $M=(Q,\Sigma,\Gamma,\delta,q_0,B,F)$
		- $Q$ … konečná množina stavů
		- $\Sigma$ … konečná neprázdná množina vstupních symbolů
		- $\Gamma$ … konečná množina všech symbolů pro pásku
			- vždy $\Gamma\supseteq\Sigma,\,Q\cap\Gamma=\emptyset$
		- $\delta$ … (částečná) přechodová funkce
			- zobrazení $(Q-F)\times\Gamma\to Q\times\Gamma\times\set{L,R}$
			- $\delta(q,X)=(p,Y,D)$
				- $q\in (Q-F)$ … aktuální stav
				- $X\in \Gamma$ … aktuální symbol na pásce
				- $p\in Q$ … nový stav
				- $Y\in\Gamma$ … symbol pro zapsání do aktuální buňky, přepíše aktuální obsah
				- $D\in\set{L,R}$ … směr pohybu hlavy (doleva, doprava)
		- $q_0\in Q$ … počáteční stav
		- $B\in\Gamma\setminus\Sigma$ … blank = symbol pro prázdné buňky, na začátku všude kromě konečného počtu buněk se vstupem
		- $F\subseteq Q$ … množina koncových neboli přijímajících stavů
		- poznámka: někdy se nerozlišuje $\Gamma$ a $\Sigma$ a neuvádí se $B$, pak je TM pětice
	- turingův stroj $M=(Q,\Sigma,\Gamma,\delta,q_0,B,F)$ přijímá jazyk $L(M)=\set{w\in\Sigma^*:(\exists p\in F)(\exists \alpha,\beta\in\Gamma^*)(q_0w\vdash_M^*\alpha p\beta)}$
		- tj. množinu slov, po jejichž přečtení se dostane do koncového stavu
		- pásku nemusí uklízet (v naší definici)
	- jazyk nazveme rekurzivně spočetným, pokud je přijímán nějakým Turingovým strojem
	- říkáme, že TM $M$ rozhoduje jazyk $L$, pokud $L=L(M)$ a pro každé $w\in\Sigma^*$ stroj nad $w$ zastaví
		- jazyky rozhodnutelné TM nazýváme rekurzivní jazyky
		- rekurzivní jazyky jsou podmnožinou rekurzivně spočetných jazyků
- Algoritmicky nerozhodnutelné problémy
	- rozhodnutelný problém
		- problém … množina otázek (nebo spíše vstupů) kódovatelná řetězci nad abecedou $\Sigma$ s odpověďmi $\in\set{\text{ano},\text{ne}}$
			- pokud problém definuji jako množinu, jde o otázku, zda vstup kóduje prvek dané množiny (např. polynom s celočíselným kořenem)
		- problém je (algoritmicky) rozhodnutelný, pokud existuje TM takový, že pro každý vstup $w\in P$ TM zastaví a navíc přijme, právě když $P(w)=\text{ano}$ (tj. pro $P(w)=\text{ne}$ zastaví v nepřijímajícím stavu)
		- nerozhodnutelný problém … není rozhodnutelný
		- existuje analogie mezi rozhodnutelným problémem a rekurzivním jazykem
	- redukce problému
		- definice: redukcí problému $P_1$ na $P_2$ nazýváme algoritmus $R$, který pro každou instanci $w\in P_1$ zastaví a vydá $R(w)\in P_2$, přičemž…
			- $P_1(w)=\text{ano}\iff P_2(R(w))=\text{ano}$
			- tedy i $P_1(w)=\text{ne}\iff P_2(R(w))=\text{ne}$
		- věta: existuje-li redukce problému $P_1$ na $P_2$, pak…
			- pokud $P_1$ je nerozhodnutelný, pak je nerozhodnutelný i $P_2$
			- pokud $P_1$ není rekurzivně spočetný, pak není rekurzivně spočetný ani $P_2$
	- problém zastavení není rozhodnutelný
		- definice: instancí problému zastavení je dvojice řetězců $M,w\in\set{0,1}^*$
		- definice: problém zastavení je najít algoritmus $\text{Halt}(M,w)$, který vydá 1, právě když stroj $M$ zastaví na vstupu $w$, jinak vydá 0
		- věta: problém zastavení není rozhodnutelný
		- idea důkazu: redukujeme $L_d$ na $\text{Halt}$
	- diagonální jazyk
		- diagonální jazyk $L_d$ je definovaný jako jazyk slov $w\in\set{0,1}^*$ takových, že TM reprezentovaný jako $w$ nepřijímá slovo $w$
		- věta: $L_d$ není rekurzivně spočetný jazyk, tj. neexistuje TM přijímající $L_d$
		- idea důkazu
			- kdyby existoval TM přijímající $L_d$, spuštění takového stroje na vlastním kódu by vedlo k paradoxu
	- univerzální jazyk $L_u$ definujeme jako množinu binárních řetězců, které kódují pár $(M,w)$, kde $M$ je TM a $w\in L(M)$
	- TM přijímající $L_u$ se nazývá *univerzální Turingův stroj*
		- existuje
	- problém univerzálního jazyka není rozhodnutelný
		- věta: $L_u$ je rekurzivně spočetný, ale není rekurzivní
		- mohli bychom zkonstruovat TM přijímající $L_d$
	- problém prázdnosti jazyka daného TM není rozhodnutelný
- Chomského hierarchie
	- gramatiky typu 0 (rekurzivně spočetné jazyky $\mathcal L_0$)
		- pravidla v obecné formě $\alpha\to\omega$
			- $\alpha,\omega\in(V\cup T)^*$
			- $\alpha$ obsahuje neterminál
		- rekurzivně spočetný jazyk je rozpoznatelný (nějakým) Turingovým strojem
	- gramatiky typu 1 (kontextové gramatiky, jazyky $\mathcal L_1$)
		- pouze pravidla ve tvaru $\gamma A\beta\to\gamma\omega\beta$
			- $A\in V$
			- $\gamma,\beta\in(V\cup T)^*$
			- $\omega\in (V\cup T)^+$
			- jedinou výjimkou je pravidlo $S\to\epsilon$, pak se ale $S$ nevyskytuje na pravé straně žádného pravidla
		- kontextový jazyk je rozpoznatelný lineárně omezeným automatem (LBA, lineárně omezený Turingův stroj)
	- gramatiky typu 2 (bezkontextové gramatiky, jazyky $\mathcal L_2$)
		- pouze pravidla ve tvaru $A\to\omega$
			- $A\in V$
			- $\omega\in(V\cup T)^*$
		- bezkontextový jazyk je rozpoznatelný nedeterministickým zásobníkovým automatem
	- gramatiky typu 3 (regulární gramatiky / pravé lineární gramatiky, regulární jazyky $\mathcal L_3$)
		- pouze pravidla ve tvaru $A\to\omega B$ nebo $A\to\omega$
			- $A,B\in V$
			- $\omega\in T^*$
		- idea
			- každý neterminál odpovídá stavu konečného automatu
			- pravidla odpovídají přechodové funkci
		- regulární jazyk je rozpoznatelná konečným automatem
- Schopnost zařazení konkrétního jazyka do Chomského hierarchie (zpravidla sestrojení odpovídajícího automatu či gramatiky)
	- obvykle chceme jazyk zařadit co nejpřesněji – např. říct, že není regulární (dokázat pomocí iteračního lemmatu) a že je bezkontextový (sestavit CFG)
	- je regulární: sestrojíme konečný automat
	- není regulární: použijeme iterační lemma nebo Myhill-Nerodovu větu
	- je bezkontextový: sestrojíme bezkontextovou gramatiku
	- není bezkontextový: použijeme lemma o vkládání
	- kontextovostí se obvykle nezabýváme
		- lemma: jazyk $L=\set{a^ib^jc^k\mid1\leq i\leq j\leq k}$ je kontextový jazyk, není bezkontextový
	- je rekurzivně spočetný: popíšeme algoritmus
		- algoritmus pro $0^n1^n$
			- jezdíme tam a zpátky po pásce, přičemž $0$ přepíšeme na $X$, znak $1$ přepíšeme na $Y$
			- přijmeme, pokud nám jedničky a nuly dojdou ve stejnou chvíli (páska je popsaná samými $X$ a $Y$)
	- není rekurzivně spočetný (nebo případně jenom rekurzivní): dokážeme pomocí $L_d$
	- uzavřenost operací
		- regulární jazyky jsou uzavřené na množinové (sjednocení, průnik, rozdíl, doplněk) i řetězcové operace ($L{.}M,L^*,L^+,L^R,M\setminus L,L/M$), na homomorfismus a inverzní homomorfismus
			- množinové operace se dokazujou pomocí součinového automatu
		- bezkontextové jazyky jsou uzavřené na sjednocení, konkatenaci, iteraci, reverzi, naopak neuzavřené na průnik (ale jsou uzavřené na průnik s regulárním jazykem)
		- uzavřenost můžeme použít k důkaz regularity nebo bezkontextovosti
		- ale můžeme ji použít i k důkazu neregularity jazyka $L$ – kdybychom aplikací uzavřených operací na jazyk $L$ a regulární jazyky dostali jazyk $L'$, který zjevně není regulární (např. $0^i1^i$)

## 2. Algoritmy a datové struktury

- Časová a prostorová složitost algoritmu
	- pro různé úlohy používáme různé parametrizace vstupu (tedy velikost vstupu může být trochu něco jiného – někdy počet čísel, někdy jejich hodnota…)
	- doba běhu pro vstup x
		- $t(x):=$ součet cen provedených instrukcí (může být $\infty$)
	- časová složitost výpočtu
		- $T(n):= \text{max}\lbrace t(x)\mid x \text{ vstup velikosti }n\rbrace$
	- prostor běhu pro vstup x
		- $s(x):=$ max. adresa – min. adresa + 1
		- máme na mysli maximální a minimální adresy navštívené během výpočtu
	- prostorová složitost výpočtu
		- $S(n):= \text{max}\lbrace s(x)\mid x \text{ vstup velikosti }n\rbrace$
	- takhle jsme definovali složitosti v nejhorším případě, někdy se může hodit i průměrný případ
- Měření velikosti dat
	- spotřebovanou paměť definujeme jako rozdíl mezi nejvyšším a nejnižším použitým indexem paměti
	- paměťová složitost pak odpovídá maximu ze spotřeby paměti přes všechny vstupy dané velikosti
	- do časové složitosti nepočítáme načtení vstupu
	- podobně do prostorové složitosti nepočítáme vstup, do nějž se nezapisuje, ani výstup, pokud se jenom zapíše a pak už se nečte (takhle se někdy definuje pracovní prostor výpočtu)
	- je potřeba omezit kapacitu paměťové buňky
		- jednotková cena instrukce – omezíme šířku slova na W bitů
		- logaritmická cena instrukce – cena odpovídá počtu bitů operandů včetně adres (je přesný, ale nepohodlný na přemýšlení o algoritmech)
		- relativní logaritmická cena instrukce – u polynomiálně velkých čísel je cena jednotková, u obrovských čísel se cena zvyšuje (tohle budeme reálně používat – i když se k tomu budeme obvykle chovat jako k jednotkové ceně instrukce)
- Složitost v nejlepším, nejhorším a průměrném případě
	- nejčastěji se používá složitost v nejhorším případě
		- složitost pro nejhorší možný vstup
	- složitost v průměrném případě dobře charakterizuje kvalitu algoritmu, ale je obtížné ji odvodit
		- průměrujeme přes všechny možné vstupy
- Asymptotická notace
	- $f\in O(g)\equiv\exists c\,\forall^*n\;f(n)\leq c\cdot g(n)$
		- $f,g:\mathbb N\to\mathbb R$
		- $\forall^*n$ … pro všechna $n$ až na konečně mnoho výjimek (existuje $n_0$ takové, že pro všechna větší $n$ už to platí)
	- $f\in \Omega(g)\equiv\exists c\,\forall^*n\;f(n)\geq c\cdot g(n)$
	- $\Theta(g):= O(g)\cap \Omega(g)$
- Třídy P a NP
	- problém $L\in \text P\equiv\exists A$ algoritmus $\exists p$ polynom takový, že $\forall x$ vstup platí, že $A(x)$ doběhne do $p(|x|)$ kroků $\land\;A(x)=L(x)$
	- problém $L\in \text{NP}\equiv\exists V\in P$ (verifikátor) $\exists g$ polynom (omezení délky certifikátů) $\forall x:L(x)=1\iff$ $\exists y$ certifikát $|y|\leq g(|x|)$ (krátký) $\land\;V(x,y)=1$ (schválený)
	- $\text P\subseteq\text{NP}$ (rovnost se neví)
- Převoditelnost problémů, NP-těžkost a NP-úplnost
	- rozhodovací problém $\equiv$ funkce $f:\set{0,1}^*\to\set{0,1}$
	- převod
		- mějme rozhodovací problémy $A,B$
		- problém $A$ je převoditelný na problém $B$ právě tehdy, když existuje funkce $f:\set{0,1}^*\to\set{0,1}^*$ taková, že $\forall\alpha\in\set{0,1}^*:A(\alpha)=B(f(\alpha))$ a $f$ lze spočítat v čase polynomiálním vzhledem k $|\alpha|$
		- značíme $A\to B$ nebo $A\leq_P B$
		- funkci $f$ říkáme převod (případně redukce)
	- vlastnosti převoditelnosti
		- je reflexivní $(A\to A)$ … $f$ je identita
		- je tranzitivní $(A\to B\land B\to C\implies A\to C)$ … když $f$ převádí $A$ na $B$ a $g$ převádí $B$ na $C$, tak $f\circ g$ převádí $A$ na $C$ (přičemž složení polynomiálně vyčíslitelných funkcí je polynomiálně vyčíslitelná funkce)
		- není antisymetrická – např. problémy „vstup má sudou délku“ a „vstup má lichou délku“ lze mezi sebou převádět oběma směry
		- existují navzájem nepřevoditelné problémy – např. mezi problémy „na každý vstup odpověz 0“ a „na každý vstup odpověz 1“ nemůže existovat převod
		- převoditelnost je částečné kvaziuspořádání na množině všech problémů
	- definice: NP-těžké a NP-úplné problémy
		- $L$ je NP-těžký $\equiv\forall K\in\text{NP}:K\to L$
		- $L$ je NP-úplný $\equiv L$ je NP-těžký $\land\;L\in\text{NP}$
	- věta: pokud $A\to B$ a $B\in \text P$, pak $A\in \text P$
	- věta: pokud $A→B$, $B\in \text{NP}$ a $A$ je NP-úplný, pak $B$ je NP-úplný
- Příklady NP-úplných problémů a převodů mezi nimi
	- logické: (CNF) SAT, 3-SAT, 3,3-SAT, obvodový SAT
	- grafové: nezávislá množina, klika, $k$-obarvitelnost (pro $k\geq 3$), hamiltonovská cesta/kružnice, 3D-párování
	- číselné: součet podmnožiny, batoh, 2 loupežníci, nulajedničkové řešení soustavy lineárních rovnic (v $\mathbb Z$)
	- popisy problémů
		- klika: existuje úplný podgraf grafu $G$ na alespoň $k$ vrcholech?
		- nezávislá množina: existuje nezávislá množina vrcholů grafu $G$ velikosti aspoň $k$?
			- množina vrcholů grafu je nezávislá $\equiv$ žádné dva vrcholy ležící v této množině nejsou spojeny hranou
		- SAT: existuje dosazení 0 a 1 za proměnné tak, aby $\psi(\dots)=1$?
			- kde $\psi$ je v CNF
		- 3-SAT: jako SAT, akorát každá klauzule formule $\psi$ obsahuje nejvýše tři literály
		- 3,3-SAT: jako 3-SAT, akorát se každá proměnná vyskytuje v maximálně třech literálech
		- 3D-párování
			- vstup: tři množiny $A,B,C$ a množina kompatibilních trojic $T\subseteq A\times B\times C$
			- výstup: existuje perfektní podmnožina trojic? tzn. existuje taková podmnožina, v níž se každý prvek množin $A,B,C$ účastní právě jedné trojice
	- převod klika ↔ nezávislá množina
		- pokud v grafu prohodíme hrany a nehrany, stane se z každé kliky nezávislá množina a naopak
		- převodní funkce zneguje hrany
	- při převodu problémů typu SAT vyrábíme ekvisplnitelnou formuli
	- SAT → 3-SAT
		- $(\alpha\lor\beta)\to(\alpha\lor\zeta)\land(\beta\lor\neg\zeta)$
		- převod funguje i naopak (viz rezoluce)
		- jak rozštípnout dlouhou klauzuli délky $\ell$?
			- $\alpha$ nechť má délku 2
			- $\beta$ nechť má délku $\ell-2$
			- po přidání $\zeta$ dostanu konjunkci klauzulí délky 3 a $\ell-1$
			- klauzuli délky $\ell-1$ štípu dál (pokud je moc dlouhá)
		- počet štípnutí je shora omezen délkou formule
		- v polynomiálním čase postupně rozštípeme všechny dlouhé klauzule při zachování splnitelnosti
	- 3-SAT → 3,3-SAT
		- nechť $x$ je proměnná s $k\gt 3$ výskyty
		- pro každý výskyt si pořídíme nové proměnné $x_1,\dots,x_k$
		- ekvivalenci všech $x_i$ zajistíme řetězcem implikací
			- $x_1\implies x_2$
			- $x_2\implies x_3$
			- $\quad\vdots$
			- $x_k\implies x_1$
		- každá proměnná $x_i$ se tudíž vyskytne třikrát
	- 3,3-SAT* … navíc každý literál max. 2×
		- použijeme předchozí algoritmus pro všechny proměnné s $k \geq 3$ výskyty
	- 3-SAT → nezávislá množina
		- pro každou z $k$ klauzulí formule vytvoříme trojúhelník a jeho vrcholům přiřadíme literály klauzule
			- pokud klauzule obsahuje méně než tři literály, tak přebývající vrcholy smažeme
		- spojíme hranami všechny dvojice konfliktních literálů
		- v takovém grafu existuje nezávislá množina velikosti alespoň $k$ právě tehdy, když je formule splnitelná
			- máme-li splňující ohodnocení, můžeme z každé klauzule vybrat jeden pravdivý literál – ty umístíme do nezávislé množiny
			- máme-li nezávislou množinu velikosti $k$, vybereme literály odpovídající těmto vrcholům a podle nich nastavíme odpovídající proměnné
				- v nezávislé množině velikosti $k$ nemůžou být dva vrcholy ze stejného trojúhelníku – tedy z každého trojúhelníku (klauzule) bude v množině právě jeden vrchol
				- v nezávislé množině nemohou být dva vrcholy s opačnými literály, protože takové vrcholy jsou spojeny hranou
	- nezávislá množina → 3-SAT
		- každému vrcholu odpovídá jedna proměnná (pokud je proměnná ohodnocena jedničkou, vrchol náleží do nezávislé množiny)
		- pro každou hranu přidáme klauzuli $(\neg x_i\lor\neg x_j)$, která zajistí, že obě proměnné nebudou splněny zároveň
		- chceme nezávislou množinu velikosti $k$, takže musíme vrcholy v množině spočítat
			- pořídíme si tabulku (pomocí jiných proměnných $y_{ij}$)
			- vynutíme, aby v každém sloupci byla maximálně jedna jednička a v každém řádku právě jedna jednička
		- propojíme proměnné $x_j$ a $y_{ij}$ pomocí implikace $x_{ij}\to x_j$
- Metoda rozděl a panuj: princip rekurzivního dělení problému na podproblémy
	- TODO
- Metoda rozděl a panuj: výpočet složitosti pomocí rekurentních rovnic
	- TODO
- Master theorem (kuchařková věta) – bez důkazu
	- uvažujeme rekurzivní algoritmus, který vstup rozloží na $a$ podproblémů velikosti $n/b$ a z jejich výsledků složí celkovou odpověď v čase $\Theta(n^c)$
	- věta: rekurentní rovnice $T(n)=a\cdot T(n/b)+\Theta(n^c),\;T(1)=1$ má pro konstanty $a\in\set{1,2,\dots},\,b\in(1,\infty),\,c\in[0,\infty)$ řešení…
		- $T(n)=\Theta(n^c\log n)$, pokud $a/b^c=1$
		- $T(n)=\Theta(n^c)$, pokud $a/b^c\lt 1$
		- $T(n)=\Theta(n^{\log_b a})$, pokud $a/b^c\gt 1$
- Metoda rozděl a panuj: aplikace (Mergesort, násobení dlouhých čísel)
	- Mergesort
		- na vstupu posloupnost
		- pokud je délka posloupnosti menší rovna jedné, mergesort vrátí vstup
		- jinak vrátí merge(mergesort(první polovina vstupu), mergesort(druhá polovina vstupu)), kde merge slévá dvě poloviční setříděné posloupnosti v lineárním čase
		- čas $\Theta(n\log n)$
			- v každém z $\log n$ pater (lineárně) sléváme kousky posloupnosti
			- v každém patře se kousky sečtou na $n$
	- násobení $n$-ciferných čísel v čase $O(n^{\log_23})$
		- Karacubovo násobení
		- násobíme dvě $n$-ciferná čísla $x,y$ v soustavě o základu $z$
		- cifry obou čísel rozdělíme na dvě poloviny
			- $x=a\cdot z^{n/2}+b$
			- $y=c\cdot z^{n/2}+d$
		- pak $x\cdot y=(a\cdot z^{n/2}+b)(c\cdot z^{n/2}+d)=ac\cdot z^{n}+(ad+bc)\cdot z^{n/2}+bd$
		- $(ad+bc)$ lze vyjádřit jako $(a+b)(c+d)-ac-bd$
		- takže stačí 3 násobení
		- $T(n)=3\cdot T(n/2)+cn$
		- časová složitost podproblému na vrstvě a počet podproblémů
			- 1\. vrstva $\quad n\quad1$
			- 2\. vrstva $\quad\frac n2\quad3$
			- $i$-tá vrstva $\quad \frac {n}{2^i}\quad 3^i$
			- poslední vrstva $\quad 1\quad 3^{\log_2 n}$
		- $T(n)=\sum_{i=0}^{\log_2 n}n\cdot(3/2)^i\in\Theta(n\cdot (3/2)^{\log_2n})$, což lze převést na $\Theta(n^{\log_23})$
		- podle Master theorem $a=3,\,b=2,\,c=1$
- Definice (binárního) vyhledávacího stromu
- Operace s nevyvažovanými binárními vyhledávacími stromy
- AVL stromy (definice)
- Primitivní třídicí algoritmy (Bubblesort, Insertsort)
- Quicksort
- Dolní odhad složitosti porovnávacích třídicích algoritmů
- Prohledávání grafu do šířky a do hloubky
- Topologické třídění orientovaných grafů
- Nejkratší cesty v ohodnocených grafech (Dijkstrův a Bellmanův-Fordův algoritmus)
- Minimální kostra grafu (Jarníkův a Borůvkův algoritmus)
- Toky v sítích (Ford-Fulkerson algoritmus)

## 3. Programovací jazyky

## 4. Architektura počítačů a operačních systémů
