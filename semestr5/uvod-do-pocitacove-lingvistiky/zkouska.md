# Zkouška

## Úvod

- počítačová lingvistika vs. zpracování přirozeného jazyka
	- počítačová lingvistika – formální popis vlastností/fungování přirozených jazyků a jejich automatické zpracování
	- počítačové zpracování přirozeného jazyka – aplikace metod strojového učení na jazyková data
- oblasti počítačové lingvistiky
	- morfologie (tvarosloví), syntaxe (skladba), sémantika (význam), formalismy (syntaktické), korpusová lingvistika, strojový překlad, rozpoznávání/generování mluvené řeči, vyhledávání informací v textu, dialogové systémy

## Morfologie

- historie
	- indický lingvista Pānini ve 4. století př.n.l. formuloval pravidla morfologie sanskrtu
		- bylo to blízké složkové gramatice
		- jeden ze zakladatelů moderní lingvistiky, Ferdinand de Saussure, byl profesorem sanskrtu
	- morfologií se zabývala i řecko-římská gramatická tradice, protože stará řečtina a latina jsou flektivní jazyky
- morfologie
	- studuje vnitřní strukturu slov
		- lexikologie – slova se studují jako jednotky slovní zásoby
		- lexikografie – sestavování slovníků
	- morfém – nejmenší znaková jednotka jazyka nesoucí význam
		- lexikální morfém – nese význam slova jako takového
		- gramatický morfém – určuje gramatickou roli slovního tvaru
		- příklad: „zahradou“
			- „zahrad“ je lexikální morfém
			- „ou“ je gramatický morfém
- další pojmy
	- morfologie studuje skloňování a časování
	- tvaroslovné dublety – odlišné slovní tvary mající stejnou gramatickou funkci (na hradě / o hradu, o balíčcích/balíčkách apod.)
	- homonymní tvary – stejné slovní tvary odvozené od různých slovních základů (žena, tři, hnát, stát, už apod.)
	- alternace – změna hlásek uvnitř kmene (vůz – vozu, švec – ševce, prkno – prken)
	- autosémantická (plnovýznamová) slova
	- synsémantická (pomocná) slova
- morfologická typologie jazyků
	- přílkad: vyjádření množného čísla
		- nulový rozdíl – např. sheep
		- funkční slovo – označuje plurál
		- afixace – např. koncové -s (obecně předpona/přípona)
		- zvukový rozdíl – např. man × men
		- reduplikace – zdvojení slova
	- jazyky
		- analytické – slovo = morfém
			- izolační jazyky – vietnamština, čínština
		- syntetické – slovo > morfém
			- flektivní jazyky (skloňování, časování, hodně tvarů ke každému základu) – latina, stará řečtina, slovanské jazyky
				- introflexe – změny probíhají v kořeni
			- aglutinační jazyky (lepí se k sobě morfémy) – maďarština, japonština
		- polysyntetické – slovo = věta
			- inuitské a indiánské jazyky
	- žádný moderní jazyk ale obvykle nemá výhradně čisté vlastnosti jednoho z těchto typů – jazyky se navzájem ovlivňují, tak vznikají výjimky
- přístupy ke zpracování morfologie
	- morfologie založená na morfémech
		- slovo = řetízek morfémů, jako korálky na niti
		- to odpovídá aglutinačním jazykům
	- morfologie založená na lexémech 
		- slovo = výsledek aplikace pravidel, která slovo mění a tím vytváří nový slovní tvar
		- viz Two-Level Morphology
	- morfologie založená na slovech (vzorech)
		- centrální roli mají vzory
		- ze základního tvaru slova a vzoru, k němuž slovo patří, umíme vygenerovat všechny tvary
- Two-Level Morphology
	- první obecný model zpracování morfologie přirozeného jazyka
	- založen na konečných automatech
	- pro každý jazyk bylo nutné vytvořit slovník a pravidla, mechanismus morfologie byl společný
	- tradiční počítačové zpracování morfologie (do té doby) se orientovalo na generování tvarů slov ze základního tvaru
		- nebralo v úvahu, že opačný směr (analýza) může být víceznačný
		- uplatnění pravidel bývalo sekvenční
	- 2 úrovně – lexikální a povrchová
	- základní myšlenky
		- pravidla se aplikují paralelně, ne sekvenčně
		- podmínky se mohou vztahovat k jedné nebo oběma úrovním
		- lexikální vyhledávání (pomocí trie) a morfologická analýza probíhají současně
- morfologie založená na vzorech
	- potřebujeme slovník kmenů slov (s informacemi o jejich vzoru) a seznam koncovek, které u sebe mají seznam vzorů, rodů, čísel a pádů/osob
	- algoritmus
		- v textu se vyskytl slovní tvar „kačena“
		- odtrhneme všechny možné koncovky → „kačen“, „kače“, „kač“
		- kmen „kačen“ je ve slovníku s informací, že je to podstatné jméno vzoru žena
		- ze seznamu u příslušné koncovky vybereme čísla a pády uvedené pro vzor žena
		- výsledkem je Kačena(podstatné jméno, rod ženský, 1. pád čísla jednotného)
	- poznámky
		- výsledek morfologické analýzy bývá víceznačný
		- neřešíme zde změny uvnitř kmene, o ty je třeba algoritmus obohatit
- morfologické značky (part of speech tags)
	- něco jako slovní druhy
	- v kontextu angličtiny to stačí pro identifikaci všech morfologických vlastností slovního tvaru
		- je to spíše izolační jazyk
	- POS značky dělíme na dva základní typy – otevřenou a uzavřenou třídu slovních druhů
		- otevřené slovní druhy – seznam slov, která k nim patří, není nikdy kompletní, protože se jazyk vyvíjí
			- podstatná jména, přídavná jména, slovesa, příslovce
		- uzavřené slovní druhy – slova každého z nich lze v podstatě popsat výčtem (další nepřibývají)
			- předložky, pomocná slova, spojky, …
	- tagset (sada používaných značek) se liší i mezi různými přístupy v rámci téhož jazyka – PennTreebank používá 45 značek, Brown Corpus jich má 87
	- kdybychom chtěli stejně přistupovat k češtině, muselo by značek být přes tisíc
- česká morfologie
	- vyvíjena od roku 1989 zejména profesorem Hajičem
	- využívá poziční značky, každá pozice má svůj jednoznačný význam
	- značky jsou 15místné, rozeznává se ale pouze 13 kategorií
		- kategorie: pos, subpos, gender, number, case, possgender, possnumber, person, tense, grade, negation, voice, var
		- příklad: AAFP3----3N----
			- adjective, regular, feminine, plural, dative, (no poss. gender, no poss. number, no person, no tense), superlative, negated, (no voice, reserve1, reserve2, base variant)
- činnosti využívající morfologii
	- morfologická analýza – na vstupu slovní tvar, na výstupu seznam všech lemmat a značek, které jsou pravděpodobné
	- morfologické značkování (tagging) – proces výběru správné značky v daném kontextu (statistické metody)
	- lemmatizace – na vstupu slovní tvar, na výstupu lemma (důležité pro vyhledávání v textech)
		- lemma – jednoznačný identifikátor slova
			- sloveso stát → lemma „stát-1“
			- šel → lemma „jít“
	- stemming – odříznutí koncovky (na vstupu slovní tvar, na výstupu kmen slova), populární je Porterův stemmer
	- generování – výběr správného slovního tvaru na základě lemmatu a kombinace gramatických kategorií
- Částečná morfologická desambiguace založená na pravidlech
	- Oliva, Petkevič
	- pomocí spolehlivých pravidel redukuje počet značek
	- pravidla mají dvě části – popis kontextu a akce (odstranění nevhodných značek nebo potvrzení správné značky)
	- pravidla byla tvořena ručně a testována na anotovaném korpusu, jsou na sobě nezávislá
	- cílem bylo snížit počet variant značek, aby následné statistické značkování mělo lehčí úlohu
	- opravdu došlo k nepatrnému zlepšení celkového výsledku
	- v podstatě se tak potvrdilo, že statistický přístup založený na anotovaném korpusu se dokáže správně rozhodovat velmi podobně jako lingvistický expert
	- příklad pravidla: pokud je po slově „se“ sloveso, pak „se“ nemůže být předložka, protože mezi předložkou a jejím řídícím podstatným jménem nemůže být sloveso
- značkování (POS tagging)
	- výběr nejpravděpodobnější morfologické značky pro daný slovní tvar
	- neřešíme slova izolovaně, hledáme nejpravděpodobnější posloupnost značek pro celou větu
	- použijeme MAP estimation: $\hat t_1^n=\text{argmax}_{t_1^n}\, P(w_1^n\mid t_1^n)\cdot P(t_1^n)$
	- nutná zjednodušení
		- pravděpodobnost výskytu slovního tvaru závisí pouze na jeho značce
		- pravděpodobnost výskytu značky závisí pouze na předchozí značce
	- po úpravě: $\hat t_1^n\approx\text{argmax}_{t_1^n}\, \prod_{i=1}^n P(w_i\mid t_i)\cdot P(t_i\mid t_{i-1})$
	- obvykle značkování bere v úvahu kontext přibližně tří slov
- skryté Markovovy modely (HMM)
	- standardní metoda analýzy řad (posloupností událostí v čase) na základě kontextu
	- posloupnost rozhodnutí, která jsou na sobě závislá
	- Markovova hypotéza – kontext je možno zkrátit na délku, která je spočitatelná (bigramy, trigramy)
	- skryté – některé vlastnosti posloupnosti nejsou pozorovatelné (vidíme slova, nikoliv jejich morfologické značky)
	- jedná se v podstatě o stochastický konečný automat
	- HMM se skládají z následujících komponent
		- množina N stavů
		- matice přechodových pravděpodobností (pravděpodobnost přechodu z jednoho stavu do druhého)
		- posloupnost pravděpodobností pozorování (pravděpodobnost nějakého pozorování v konkrétním stavu)
		- počáteční distribuce pravděpodobností nad stavy
	- tři základní úlohy s HMM
		- učení statistického modelu
			- je dána struktura modelu (počet skrytých stavů) a trénovací množina, cílem je najít parametry modelu (pravděpodobnosti přechodů mezi stavy a pravděpodobnosti jednotlivých prvků posloupnosti)
			- Baum–Welshův algoritmus
		- rozpoznávání (ohodnocení) statistického modelu
			- jsou dány parametry HMM, cílem je spočítat pravděpodobnost, že je pozorována posloupnost X
			- dynamické programování, forward-backward algoritmus
		- dekódování
			- hledání nejpravděpodobnější posloupnosti skrytých stavů (pro daný statistický model a posloupnost pozorování)
			- dynamické programování, Viterbiho algoritmus
			- Viterbiho algoritmus
				- v podstatě hledání nejkratší cesty v grafu
				- ohodnocení hran grafu odpovídají pravděpodobnostem přechodu
- kontrola překlepů
	- základní požadavky při kontrole překlepů – je obtížné je splnit všechny najednou
		- všechny překlepy musejí být nalezeny a opraveny
		- musejí být přezkoušeny kontextové podmínky korigované verze
		- slova, která systém nezná, by neměla být hlášena jako chyby
		- systém by neměl dávat falešná chybová hlášení
		- korektura musí být co nejvíce automatická
		- čas zpracování musí být velmi krátký
	- měření úspěšnosti
		- precision $P = {TP\over TP+FP}$
			- počet správně zachycených chyb ÷ celkový počet chybových hlášení
		- recall $R = {TP\over TP+FN}$
			- počet správně zachycených chyb ÷ celkový počet chyb v textu
		- F-measure/F-score (míra F / F skóre)
			- $F_1 = {2PR\over P+R}=\frac{TP + TP}{TP+FP+TP+FN}$
	- kontrola překlepů – 2 základní metody
		- porovnávání řetězců se slovy ve slovníků
			- buď seznam všech slovních tvarů (wordlist), nebo seznam lemmat + morfologická analýza
			- spolehlivé a jednoduché, ale pomalé a náročné na kvalitu slovníku, nerozezná to chybná slova od neznámých
		- srovnávání skupin znaků, hledání nedovolených kombinací
			- rychle a nezávislé na slovníku, ale velmi neúplné, jelikož spousta chybných slov se skládá z vhodných kombinací znaků
	- jak nabízet opravy
		- chceme nabízet pouze relevantní opravy – ale ne všechny, chceme je uspořádat podle relevance a vybrat několik málo možností
		- co lze zohlednit při nabízení oprav
			- okolnosti vzniku chyb (blízké klávesy apod.)
			- statistiku chyb
			- možné pravopisné chyby (mně × mě)
			- heuristiku na oddělení chyb a neznámých slov
			- syntax a sémantiku
			- kontext (lze porovnávat s korpusy apod.)
		- lze použít Levenštejnovu vzdálenost – minimální počet elementárních editačních operací
	- komerční řešení
		- k omezení množství nabízených tvarů se používá Levenštejnova vzdálenost
		- upřednostňuje se přesnost (nenalezené chyby autor nevidí :)) a rychlost
		- uživatel nechce být rušen – kontrola se provádí na pozadí, nemusí se ručně pouštět
		- uživatelsky definované slovníky nemají morfologii :(
		- omezená možnost dalšího rozvoje – vylepšení jdou směrem k většímu uplatnění kontextu
	- kontextové metody kontroly překlepů
		- některé chyby nelze odhalit jen pomocí slovníku – weather/whether, there/their, form/from apod.
		- spellcheckery využívající kontext obvykle používají statistické metody nebo strojové učení
			- kvalita výsledků je ovlivněna velikostí tréninkových dat a podobností tréninkových dat a vstupního textu
		- příklady kontextových spellcheckerů
			- Ghotit
			- WinSpell
				- používá záměnnou množinu (confusion set) – to je množina tvarů, u nichž může snadno dojít k záměně
- systém ASIMUT
	- „Automatická selekce informací metodou úplného textu“
	- Králíková, Panevová
	- vyhledává klíčová slova v rozsáhlé množině textů (sbírka zákonů, technické texty, sady návodů apod.)
	- nemá kompletní slovník českých lemmat – využívá pravidelnost české morfologie
	- aby mohl vyhledávat vyskloňované tvary klíčových slov, využívá pozorování, že mnoho slov, která mají v základním tvaru stejný koncový segment, se stejně skloňuje
		- toto pozorování vychází z retrográdního slovníku dr. Slavíčkové
		- je uplatněno v *jazykovém modulu*
		- výjimky je možné uložit do zvláštního slovníku výjimek
	- řeší rovněž různé varianty kmenů
	- algoritmus
		- porovnávají se jednotlivé znaky základního slova odzadu, dokud není možné jednoznačně určit, jak slovo skloňovat
			- rovněž se generují alternativní kmeny (v případě změn kmenových hlásek)
		- projde se slovník výjimek odpovídajících konkrétnímu koncovému segmentu
		- všem slovním základům se přidají všechny pádové koncovky pro daný vzor
	- perlička – slova, která končí na „ý“ a nejsou to přídavná jména podle vzoru mladý: úterý, prý, čehý
	- problémy
		- někdy nám nepomůže libovolně dlouhý koncový segment – trávník × právník
		- příliš hrubá klasifikace (31 vzorů podstatných a přídavných jmen), pádové koncovky mají varianty, je nutné je všechny vygenerovat
		- malý rozsah retrográdního slovníku – je nutné přidávat výjimky
		- nefunguje tak spolehlivě pro slovesa (víceznačné koncové segmenty)
	- negativní slovník
		- slova, která nás nezajímají
		- typicky spojky, částice
	- konkordance
		- všem slovním tvarům nezařazeným do negativního slovníku byla přiřazena adresa a frekvence výskytu
		- používá se pro urychlení hledání
		- slova z negativního slovníku obdržela pouze adresu kvůli správnému určení vzdálenosti mezi významovými slovy v textu
- systém Mozaika
	- MOSAIC, Morphemic Oriented System of Automatic Indexing and Condensation
	- indexace dokumentů
	- řada přípon a koncovek nese význam, např. v angličtině:
		- -er/-or … konatel děje
		- -tion … činnost
		- -ity/-ness … vlastnosti
	- algoritmus
		- na vstupu nepředzpracovaný text
		- lematizace a morfologická analýza poskytnou lemata a morfologické značky
		- nalezená lemata jsou profiltrována (typicky pomocí minimální délky slov nebo pomocí malého negativního slovníku, také obvykle požadujeme, aby se slova týkala dané tematické oblasti)
		- syntaktická analýza jmenných skupin pomocí Q-systémů (některé termíny mají více slov)
		- přiřazení vah na základě výskytu termínů v různě důležitých místech textu (nadpisy, první a poslední odstavce apod.)
		- normalizace vah vzhledem k délce dokumentů
		- výstupem je seznam deseti nejvýznamnějších termínů seřazených podle četnosti výskytu
	- výhody
		- není nutné vytvářet slovníky odborných termínů, vystačí si s množinou relevantních přípon a koncovek + pravidly a negativním slovníkem
		- lokální syntaktická analýza umožňuje větší flexibilitu při hledání termínů
	- problémy
		- pracné vytváření slovníků a omezujících pravidel podle tematické oblasti
		- neřeší to, že ve větách může být nějaké slovo přítomno jako nevyjádřený podmět

## Syntaxe

- používají se dva hlavní datové typy
	- závislostní strom
		- přibližně to, co se učí ve škole (akorát klíčové je sloveso, pod něj se všechno napojuje)
	- složkový strom
		- anglosaská tradice
- závislostní strom
	- pětice $T=\braket{N,E,Q,WO,L}$
		- $(N,E)$ … orientovaný graf
		- $Q$ … gramatické kategorie (popisky uzlů)
		- $WO\subseteq N\times N$ … silné úplné uspořádání (určuje pořádek slov)
		- $L:N\to Q$ … ohodnocovací funkce (určuje gramatické kategorie uzlů)
	- závislostní strom vytvořený podle této definice má přesně tolik uzlů, kolik je prvků (tokenů) ve větě (slova, interpunkční znaménka)
	- vlastnosti závislostního stromu
		- nedává informace o postupu vytváření – jen o vztazích mezi uzly
		- zachycuje vztahy mezi větnými členy
		- nedává návod, jak strom získat
		- ne všechny vztahy ve větě jsou přirozeně popsatelné jako závislost, není vždy jasné, co na čem závisí
			- třeba u souřadného spojení „Petr a Pavel“ (tzv. koordinace) si musíme vybrat, kdo bude nadřazený
			- slovo „Petr“ reprezentuje celou skupinu, je v čísle jednotném, ale skupina je v čísle množném
			- asi by nejlépe fungovalo, kdybychom přidali speciální uzel za koordinaci
			- podobně problematické jsou předložky – není jasné, jestli mají být nad nebo pod jménem
- složkový strom
	- složka (constituent) = skupina slov, která fungují společně a tvoří jednu syntaktickou jednotku
	- složku můžeme ve větě rozpoznat například pomocí nahrazovacího testu
		- Studenti potkali **své přátele** po vyučování.
		- Studenti **je** potkali po vyučování.
	- nebo testem přesunem
		- Jane bought a hat **from that strange** little shop.
		- \***From that strange** Jane bought a hat little shop.
	- v češtině se dá často pořadí slov měnit
		- ale existuje [Wackernagelův zákon](https://cs.wikipedia.org/wiki/Wackernagel%C5%AFv_z%C3%A1kon)
	- vlastnosti složkového stromu
		- odpovídá derivačnímu stromu bezkontextové gramatiky
		- je méně přehledný, mnohdy obsahuje spoustu nadbytečných uzlů
		- přirozené jazyky nebývají bezkontextové
- neprojektivní konstrukce
	- příklady
		- Soubor se nepodařilo otevřít.
		- Vánoční nadešel čas.
		- Které děvčata chtěla dostat ovoce?
		- Tuto knihu jsem se mu rozhodl dát k narozeninám.
	- větu nelze rozdělit do složkového stromu – vertikály z uzlů protínají hrany
	- některá slovesa mají povinné vazby
	- jakmile jsou ve větě dlouhé neprojektivní vazby nad rámec těch povinných, můžou být nejednoznačné
	- závislostní strom je projektivní, pokud neobsahuje neprojektivní závislosti
	- pokrytí uzlu v závislostním stromu je množina indexů uzlů, které jsou (i nepřímo) závislé na daném uzlu
		- do pokrytí kořene patří indexy všech uzlů
	- pokud má uzel $u$ např. pokrytí $4, 5, 6, 8, 9$, pak uzly $6, 8$ tvoří tzv. díru v pokrytí uzlu $u$
	- počet děr v závislostním stromu je spolehlivou mírou složitosti syntaktické analýzy
- Q-systémy
	- Alain Colmerauer 1969
	- nástroj pro syntaktickou analýzu
	- formalismus pro transformaci grafů
	- popisky hran v grafech reprezentují slova nebo syntaktické stromy
	- stromy jsou linearizovány, což usnadňuje práci s nimi
	- kompletní gramatika se může skládat z více Q-systémů, které na sebe navazují
	- používá se závislostní gramatika
	- základní vlastnosti
		- grafový analyzátor (chart parser)
		- tři typy proměnných: atomy, stromy, seznamy stromů
			- pravidla mají omezený počet proměnných
			- typy jsou implicitní – podle toho, jaké písmeno použijeme pro název proměnné (např. atomy používají písmena A–J)
		- operátory `-DANS-`, `-HORS-`, `-ET-`, `-NON-`, …
	- vstupní graf se postupně upravuje podle gramatiky
	- čištění stromu
		- první fáze – odstranění hran, které byly použity na levé straně libovolného pravidla
		- druhá fáze – odstranění hran, které nejsou umístěny na žádné cestě vedoucí od startovního nebo do koncového uzlu
		- těmito operacemi se graf zbaví nežádoucích dílčích výsledků před vstupem do navazujícího Q-systému → tak se dá složitá gramatika rozdělit na jednodušší části

## Gramatické formalismy

- předchůdci transformační gramatiky
	- deskriptivismus
		- jazyková data klasifikuje, ale nevysvětluje
		- zpracovává zejména povrchovou větnou strukturu
		- cestování po indiánských rezervacích
	- analytická syntax
	- logický přístup
		- kategoriální gramatika
		- využívá koncept povrchové a hloubkové syntaktické struktury
			- povrch … konkrétní vyjádření
			- hloubka … význam
			- jednomu významu může odpovídat více vyjádření
			- jedno vyjádření může mít více významů
- transformační gramatika
	- Noam Chomsky
	- povrchová a hloubková syntaktická struktura
	- třeba bychom chtěli větu pasivní snadno převést na aktivní
		- nebo tázací, rozkazovací apod.
		- tedy jak z jedné hloubkové syntaktické struktury odvozovat různé povrchové
	- 3 základní komponenty transformační gramatiky
		- báze
			- soubor bezkontextových pravidel, která generují složkové stromy, tzv. frázové ukazatele (phrase markers)
		- transformační komponenta
			- transformační pravidla operující na celých frázových ukazatelích
			- pravidla se dělí na obligatorní a fakultativní
		- fonologická komponenta
			- obsahuje regulární přepisovací pravidla přidělující řetězcům morfémů fonetické interpretace
	- generativní procedura
		- vytváří množinu přijatelných vět daného jazyka
		- je to soubor konečného počtu přepisovacích pravidel
		- je to v podstatě bezkontextová nebo kontextová gramatika
		- není schopna zachytit vztahy mezi variantami vět (tázací × ozmanovací)
	- transformační složka
		- obsahuje pravidla, která z frázových ukazatelů vytváření povrchovou strukturu věty
		- John chose a book → a book was chosen by John
	- vývoj transformační gramatiky
		- Standard Theory
		- Extended Standard Theory
		- Government-binding theory
			- založená na obecných principech univerzální gramatiky a parametrech platných pro jednotlivé jazyky
			- Chomsky si myslí, že schopnost naučit se lidský jazyk je univerzální vrozenou schopností každého člověka a že odlišnost jazyků je způsobena různými parametry
		- Teorie minimalismu
			- pouze dvě roviny – rovina logické formy (LF) a fonetická rovina (PF)
			- PF – rozhraní mezi zvukem a reprezentací jazyka
			- LF – rozhraní mezi reprezentací jazyka a významem
		- kritika Chomského teorií – jeho základní předpoklady se dají těžko dokázat, nejsou založeny na datech
- tree adjoining grammars
	- substituce stromů
	- elementární struktury jsou stromy
	- některé uzly je možné substituovat stromem (ty jsou označené šipkou ↓)
		- v daném uzlu je neterminál (např. N), můžeme tam substituovat jenom stromy, které mají stejný neterminál v kořeni
		- pořadí substitucí nehraje roli
		- proces končí, pokud už žádný neterminál nelze nahradit
	- nakonec dostaneme strom reprezentující syntaktickou strukturu věty
	- generativní síla odpovídá bezkontextovým gramatikám, po modifikacích mohou být i silnější (kontextové)
- kategoriální gramatiky
	- slova vyžadují určité konstrukce – to reprezentujeme pomocí tzv. kategorií
		- kategorie reprezentuje popis syntaktických vlastností dané slovní formy
		- sloveso likes má kategorii (NP\\S)/NP
		- obecně mají kategorie formát $\alpha/\beta$ nebo $\beta\backslash\alpha$, lomítko určuje pozici argumentu (používají se ale i jiné notace)
		- „čistá“ kategoriální gramatika umožňuje jenom dvě pravidla
			- `X/Y Y => X`
			- `Y Y\X => X`
	- obvykle se úkoly syntaktické analýzy rozdělují mezi gramatiku a slovník
		- v kategoriálních gramatikách jsou však všechny podstatné gramatické informace obsaženy ve slovníku
		- čekali bychom, že gramatika bude popisovat třídy slov – ne jednotlivá slova
		- pokud tyhle informace přesuneme do slovníku přímo ke slovům, bude jich strašně moc
		- kombinatorická kategoriální gramatika
			- pravidlo se dá vyjádřit jednou pro všechny jeho permutace
- unifikační gramatiky
	- objekt je popsán tzv. sestavou rysů (feature structure)
		- rys (feature) je dvojice `klíč : hodnota`
	- unifikace = spojování dvou sestav rysů popisujících stejný objekt
		- je povolena, pokud si rysy neodporují
	- hodnotou vlastnosti může být i sestava rysů nebo proměnná
	- proměnná nám vynutí, aby se při další unifikaci dva rysy nemohly lišit
	- problém: je možné unifikovat vlastnosti, které spolu nijak nesouvisejí
	- typované sestavy rysů – typ sestavy určuje její vlastnosti (typ *verb* → vlastnosti *person, number, mode*)
- funkční generativní popis
	- Sgall, Hajičová, Panevová
	- navazuje na Pražskou lingvistickou školu
	- základní vlastnosti
		- stratifikační teorie (5 rovin – fonetická, fonologická, morfematická, povrchová, tektogramatická)
		- formy a funkce – jednotka na vyšší rovině reprezentuje funkci jednotky na rovině nižší (TG rovina je nejvyšší)
		- závislostní reprezentace
		- teorie valence (vazby, vyžadované nebo povolené řídícími slovy, zejména slovesy)
- valence
	- popisuje schopnost některých slovních druhů vázat k sobě jiná slova nebo skupiny slov ve větě
		- v závislostním pojetí hrají klíčovou roli slovesa – větné členy, které jsou na nich závislé, tvoří jakousi kostru závislostního stromu
	- dva základní druhy závislých členů
		- aktanty – každý může být ve větě pouze jednou (ale samozřejmě je lze koordinovat)
			- konatel (aktor, agens)
			- patient
			- adresát
			- origo
			- efekt
		- volná doplnění – může jich být více (typicky příslovečná určení)
	- další dělení – obligatorní a fakultativní
		- obligatorní aktant ve větě nesmí chybět (na tektogramatické rovině – naopak může chybět na povrchové rovině, je-li známý z kontextu apod.)
	- Petr (k.) předělal Pavlovi (a.) loutku (p.) z kašpárka (o.) na čerta (e.).
	- typické sloveso může mít více valencí
	- valenční rámec – seznam aktantů (obligatorních i fakultativních) a obligatorních volných doplnění
	- dialogový test – pokud na doplňující otázku nelze odpovědět „nevím“, jedná se o obligatorní aktant
		- příklad: Moji přátelé přijeli.
		- kam? ~~nevím~~ … obligatorní aktant
		- odkud? nevím … fakultativní aktant
	- valenční slovník češtiny (Vallex) a angličtiny (EngVallex)
- kontrola gramatické správnosti
	- problematické příklady
		- Sportovci věnovali plyšáka.
		- (Co si kdo kam donesl?) Tatínek šli do práce.
	- problémy specifické pro češtinu
		- gramatická shoda (zejména podmětu s přísudkem)
		- interpunkce
		- neprojektivní konstrukce
		- zájmena (mě/mně)
	- jak kontrolovat?
		- chybové vzorky – vhodnější pro jazyky s pevným slovosledem, kde se chybné konstrukce vyskytují převážně v lokálním kontextu
		- gramatika – nelze rozeznat, kdy je konstrukce chybná pouze vzhledem k neúplné gramatice a kdy je opravdu špatně
	- v korpusech jsou pozitivní příklady
		- chybí nám negativní data
		- to, že v korpusu žádná věta nemá dva podměty, ještě neznamená, že je to špatně
	- metoda redukční analýzy
		- z věty postupně vyhazujeme závislá slova
		- izolujeme chybnou konstrukci (např. podmět a přísudek, pokud se neshodují)
		- po redukční analýze nám zůstane minimální chybová konfigurace
	- homonymie je problematická
		- příklad: Jeho čelisti (cellisti) klapali naprázdno.
	- RFODG
		- robust free-order dependency grammar
		- jedno pravidlo gramatiky může popisovat správnou i chybnou konstrukci zároveň
		- výpočet probíhá ve fázích, interpret gramatiky rozhoduje, jak se bude stejné gramatické pravidlo používat
		- tvrdé a měkké podmínky
		- 3 fáze
			- pozitivní projektivní
				- všechny měkké podmínky chápu jako tvrdé
				- když to vyjde, tak vím, že je věta dobře
			- negativní projektivní nebo pozitivní neprojektivní
				- buď je ve větě chyba, nebo neprojektivní konstrukce
			- negativní neprojektivní
		- jakmile nenajdu správnou variantu a hledám chybu, začíná to být náročné, variant je mnoho
	- LanGR
		- nástroj pro desambiguaci české morfologie
		- redukční metoda – snaha udržet 100% přesnost
		- pracuje s pozitivními a negativními desambiguačními pravidly
			- mohou mít neomezený kontext
			- psána ručně, avšak na základě dat z korpusu
			- vzájemně nezávislá, neuspořádaná, uplatňována v cyklech
		- 4 části: kontext, desambiguační část, report, akce
		- příklad
			- The letter a(Article | Noun) from(Preposition) the given alphabet is represented in blue.
			- máme pravidlo, které říká, že před slovesem/předložkou/spojkou nemůže být člen

## Korpusová lingvistika

- studium jazyka
	- studium struktury – to jsme řešili doposud
		- identifikuje strukturní jednotky a třídy jazyka
		- popisuje, jak se malé jednotky mohou kombinovat a tvořit velké
	- studium užití – jak mluvčí (a pisatelé) jazyk používají?
		- potřebujeme velké objemy (pokud možno anotovaných) dat
		- můžeme objevovat hlubší spojení mezi jazykovými jednotkami
- jazykový korpus
	- sbírka textů, vzorek jazyka
	- může být doplněn o značky (tagy) identifikující a klasifikující slova nebo jiné útvary
	- v Česku až do 90. let nebyla dostatečná technika pro sběr a zpracování takového množství dat
- charakteristika moderních korpusů
	- výběr vzorků a reprezentativnost – snaha o vyváženost (jazyk je nekonečný, korpus je konečný)
	- konečná velikost – korpusy mají obvykle pevnou velikost, která umožňuje kvantitativní výzkum, výjimkou jsou monitorovací korpusy, kam jsou data stále přidávána
	- strojově čitelná forma
	- standardní reference – korpus splňuje standardy, aby byl široce použitelný
- typy korpusů
	- psaný × mluvený jazyk
	- typy značek – morfologické (POS) značky nebo stromy a syntaktické (analytické) značky, někdy také sémantické značky
		- rozdíl ve velikosti
	- jednojazyčné × paralelní
		- paralelní … jednání kanadského a evropského parlamentu
	- obecné × doménově specifické
		- doménově specifické: nářečí, slang, texty nerodilých mluvčích, …
	- synchronní × diachronní
		- diachronní se snaží zachytit vývoj jazyka v čase, obvykle nebývají uzavřené
- konzistence korpusových anotací
	- problém konzistence morfologických nebo syntaktických značek
	- na anotaci korpusů se podílí spousta lidí
	- některé složité jevy se těžko anotují, je potřeba, aby se anotátoři dohodli, jak je budou anotovat
	- metody zajištění konzistence
		- detailní manuály
		- pravidelná setkání anotátorů
		- automatické metody odhalování chyb v anotaci
		- měření shody mezi anotátory (IAA, Inter-Annotator Agreement)
			- Cohenovo $\kappa=\frac{p_O-p_E}{1-p_E}$
				- $p_O$ … pozorovaná shoda
				- $p_E$ … shoda, kdyby byla anotace náhodná
			- $\kappa\in[-1,1]$
				- 1 odpovídá naprosté shodě
				- 0 značí shodu odpovídající náhodnému výběru
				- negativní skóre indikuje, že anotátoři použili odlišná kritéria
- Brown Corpus of Standard American English
	- texty vytištěné v roce 1961
		- náhodně vybírané, aby byl korpus dostatečně reprezentativní
		- milion slov
	- morfologické značky
- Penn Treebank
	- články z Wall Street Journal
	- milion slov
	- existuje překlad do češtiny
	- syntakticky anotovaný korpus (složkové stromy)
- Český národní korpus
	- UK, MUNI, ÚJČ AV
	- morfologické značky
	- v současné době téměř 5 miliard slov
	- první SYN2000
	- zatím poslední SYN2020
	- největší je SYN2013PUB
		- 935 milionů slov publicistických textů z let 2005–2009
- Pražský závislostní korpus (PDT)
	- propracované anotační schéma aplikovatelné na jazyky různých typů
	- data jsou malou podmnožinou ČNK
	- teoretický základ – teorie funkčního generativního popisu profesora Petra Sgalla
	- 100 000 vět, 1,25 milionu běžných slov
	- úrovně anotace
		- morfologie
		- analytická rovina (povrchově syntaktická)
		- tektogramatická rovina (4 podroviny)
- prosazení závislostních stromů
	- postupně se ukázalo, že závislostní stromy jsou užitečnější → dnes jsou výrazně častěji zastoupeny
	- Prague Arabic Dependency Treebank
	- iniciativa Universal Dependencies
		- snaha o vybudování jednotného značkování
		- aby se stejné jevy v morfologii anotovaly stejně
		- díky této komunitě se závislostní stromy staly standardem

## Strojový překlad

- proč je to tak těžké?
	- slovník
	- morfologie
	- syntax
	- ustálená spojení
	- kulturní kontext
- trojúhelník strojového překladu
	- analýza – morfologická a syntaktická, někdy také (částečná) sémantická
	- transfer – převod lexikálních jednotek a transformace syntaktického stromu
	- generování – rozpouštění syntaktického stromu do správné povrchové formy
	- teoreticky bychom se mohli obejít bez transferu
		- pro danou dvojici jazyků může existovat interlingua – logická (formální) reprezentace významu věty společná pro oba jazyky
		- žádná taková obecně akceptovaná formální reprezentace významu (zatím) neexistuje
	- [![Vauquoisův trojúhelník](https://upload.wikimedia.org/wikipedia/commons/c/c2/The_Vauquois_triangle_version_1985.svg)](https://commons.wikimedia.org/wiki/File:The_Vauquois_triangle_version_1985.svg?uselang=cs)
- první generace
	- dvojjazyčný slovník – nestačí
	- předpony, kmeny, přípony – moc nefunguje (viz němčina → čeština)
	- preediting – nic moc
	- postediting – používá/používal se např. v EU
	- použití pivotního jazyka (např. angličtiny)
	- první úspěch
		- Georgetownský experiment
		- velké zjednodušení problému (omezení domény a používaných jazykových prostředků)
		- padesátá léta, ruština → angličtina
	- následoval bouřlivý rozvoj
		- příklon k teorii, práce se syntaxí jazyka, druhá generace systémů
	- pak přišlo vystřízlivění
		- zpráva ALPAC (American Language Processing Advisory Committee)
		- konstatuje nutnost investic do dlouhodobého teoretického lingvistického výzkumu
		- důsledkem byl konec podpory
		- ale práce mimo USA pokračovaly
- první úspěšný komerční systém
	- TAUM METEO (1976)
	- překlad meteorologických zpráv z angličtiny do francouzštiny
	- podobná situace jako s Georgetownským experimentem
		- dobře definovaná a výrazně omezená podmnožina jazyka
	- používal Q-systémy
	- systém sám rozezná text, který mu dělá potíže, a předá jej lidskému překladateli
- další významné systémy
	- SYSTRAN
		- překlad dokumentů EU
		- přímý překlad mezi cca 20 páry jazyků, ale uspokojivá kvalita jen u nejstarších párů (angličtina, francouzština, němčina)
	- EUROTRA
		- oficiální projekt EU
		- megalomanie – 72 jazykových párů
		- nezvládnutá modularita
		- do jisté míry podobný negativní efekt jako zpráva ALPAC
- strojem podporovaný překlad
	- vhodný zejména pro opakované překlady mírně aktualizovaných textů (příklad: technické manuály)
	- *překladová paměť* obsahuje páry přeložených segmentů obohacené o sadu metadat umožňující efektivní správu pamětí
	- nové vstupní věty se vyhledávají v paměti – v případě nalezení se nabídnou překladateli se zvýrazněnými rozdíly
		- praxe ukazuje, že při shodě menší než 70 % je lepší větu přeložit celou znovu
	- dva základní přístupy
		- věta po větě
			- každá věta je samostatně vyhledávána v překladové paměti, překladatel postupně prochází celý text (vidí kontext věty)
			- IBM Translation Manager, TRADOS Studio
		- překladová tabulka
			- překladatel nevidí kompletní kontext
			- překládá každou větu pouze jednou
			- Déjà Vu (Atril)
- RUSLAN
	- překlad manuálů k operačním systémům sálových počítačů
		- manuály byly potřeba v češtině a v němčině, ale musely být také v ruštině (ty nikdo nečetl)
		- výzkum zastaven v roce 1990 těsně před provozními zkouškami
	- fungování
		- klasický dvojjazyčný slovník + transdukční slovník
		- klasická architektura: analýza, transfer, syntéza
		- gramatika zapsaná pomocí Q-systémů
		- záchranná pravidla pro případ problémů při syntaktické analýze
	- původně 1 věta za 4 minuty, později třeba i za 20 sekund
		- stačilo počkat 10 let na výkonnější počítače
		- nejvíc času nyní zabírá ukládání do souborů (Q-systémy mezi fázemi používají textové soubory k ukládání mezivýsledků)
	- transdukční slovník (algoritmus)
		- některá (zvláště technická) slova založená na řeckém nebo latinském základu se dají přeložit jenom přepsáním koncového úseku
			- příklad: statistický → статистический (statističeskij)
		- překvapivě transdukční slovníky pro překlad *angličtina → čeština* a *ruština → čeština* vypadají hodně podobně (mají podobnou množinu slov)
	- valenční rámce sloves jsou v ruštině podobné jako v češtině
	- idea: určit, zda se sloveso váže s životnými nebo neživotnými jmény
		- to nefungovalo, lingvisté si neuměli představit použití (např. program může běžet)
- systém Česílko
	- lokalizace velkých softwarových systémů
		- SAP a jeho manuály
	- nejdřív kvalitní ruční překlad do češtiny, pak automatizovaný překlad do dalších jazyků (např. slovenštiny)
		- idea: využití příbuznosti jazyků
	- typ překladu
		- FAHQ (plně automatizovaný, vysoce kvalitní)
		- velmi blízké jazyky
		- statistické značkování češtiny
		- dvojjazyčný slovník – slova nelze přímo přepisovat
	- ukázalo se, že…
		- pro dobrý překlad mezi češtinou a slovenštinou nestačí transdukční slovník
		- příklad: české „jarní“, slovenské „jarný/jarná/jarné“
		- shodná syntax, většinou shodné pořadí slov ve větě, ale odlišné slovníky (jistá pravidelnost), odlišné tvarosloví
	- překladatelé používali systémy asistovaného překladu s překladovou pamětí
		- dalo se do ní něco přidávat
		- idea: překladatel z němčiny do polštiny při překladu nové věty uvidí (polskou) nabídku, kterou vygeneroval počítač automaticky na základě české verze věty
	- zajímavý syntaktický rozdíl
		- bude-li (…) → ak (…) bude
	- překvapivě překlad do polštiny byl méně kvalitní než do litevštiny (větný pořádek je v polštině jiný než v češtině)
- PC Translator 2003
	- asi nejlepší český komerční systém
	- dlouho byl lepší než Google Translate
		- ten pak používal statistický strojový překlad, dnes se používají neuronové sítě
- statistický překlad
	- příklad: in (angličtina) → dans, à, de (francouzština)
	- pravděpodobnost vs. relativní četnost
		- pokud máme hodně dat, relativní četnost se může začít blížit reálné pravděpodobnosti jevů
	- hlavní úkol: předpovědět následující slovo v běžném textu
		- nemůžeme používat celou historii, praktičtější je používat poslední tři slova (3-gramy)
		- problémem je velikost dat – trojrozměrná matice pro slovník se 40k slovy by byla z většiny prázdná (taková matice by měla $6{,}4\cdot 10^{13}$ buněk, ale trénovací data mají obvykle stamiliony slov, tedy $10^8$)
			- místo nul tam musíme dát hodně malá čísla, aby se nám to pronásobením nevynulovalo
				- tzv. vyhlazování
			- akorát pak nemůžeme rozlišovat kombinace, které opravdu neexistují
	- jak to funguje u překladu?
		- idea: použijeme paralelní korpus jako trénovací data
	- metoda zašuměného kanálu
		- hledáme pravděpodobnost $P(a\mid f)$, tedy pravděpodobnost konkrétní anglické věty $a$ jako překladu francouzského originálu $f$
		- z Bayesovy věty odvodíme $P(a\mid f)=\frac{P(f\mid a)\cdot P(a)}{P(f)}$
			- jmenovatel není závislý na $a$
		- pravděpodobnosti tak můžeme získat ze dvou modelů
			- $P(f\mid a)$ z překladového modelu
			- $P(a)$ z jazykového modelu cílového jazyka
		- „obrátili“ jsme směr překladu
		- jako bychom obdrželi (anglickou) větu „pokaženou“ přenosem přes nespolehlivý kanál, hledáme její správný originál
		- překladový model $P(F\mid A)$ může být založen na poměrně malém paralelním korpusu
			- budujeme ho v opačném směru než chceme reálně překládat
		- jazykový model $P(A)$ může být trigramový model založený na rozsáhlém korpusu cílového jazyka
			- odfiltruje nepodařené překlady, vyrovná chyby překladového modelu
			- vybírá pouze „hezké věty“, nemá vztah k originálu
		- ale hledání překladových hypotéz (tzv. dekódování) je těžké samo o sobě
- metrika BLEU
	- slouží k evaluaci systémů automatického překladu
	- neexistuje nic jako jediný správný překlad
	- porovnáváme dvě verze systému – dva možné překlady
		- máme k dispozici tři referenční lidské překlady
		- stačí, když se kandidátský překlad shoduje s aspoň jedním referenčním
	- n-gramové přesnosti
		- unigramová přesnost … $C/N$
			- $N$ … počet slov, které kandidát obsahuje
			- $C$ … počet slov z kandidáta, které se vyskytují v alespoň jednom referenčním překladu
		- můžeme zobecnit na n-gramy
	- penalizace za stručnost (n-gramová přesnost má tendenci zvýhodňovat krátké věty)
	- $BLEU=BP\cdot\sqrt[4]{p_1p_2p_3p_4}$
		- $BP$ … penalizace za stručnost (brevity penalty)
		- $p_n$ … $n$-gramová přesnost
		- $BLEU\in[0,1]$
	- v češtině by to nefungovalo moc dobře, různé tvary téhož slova by se vyhodnotily jako různá slova
		- také by byl problém s volným slovosledem – rozbily by se n-gramy
	- výhody: rychlý výpočet, poměrně objektivní míra, koreluje s lidským hodnocením, stala se obecně přijímaným standardem
	- nevýhody
		- získání dostatečného počtu referenčním překladů je drahé
		- favorizuje statistické systémy, které se vůči ní ladí
		- špatně zachycuje varianty (slovosledné, lexikální, morfologické)
		- často se používá špatným způsobem (k porovnávání různých systémů a odlišných jazykových párů)
		- přeceňuje se, není tak univerzální, jak vypadá
	- podmínky, kdy metrika funguje
		- porovnává různé verze stejného systému (ne různé systémy)
		- více referenčních překladů
		- velké množství testovacích vět
		- taky nedává smysl takto porovnávat různé jazyky
	- možné vylepšení: pracovat se slovníkem synonym (ale pak už systém nebude tak jednoduchý)

## Sémantika

- základní poznámky k sémantice
	- popis syntaxe umožňuje rozlišit správně a nesprávně utvořené věty
	- i syntakticky správné věty však můžou být nesmyslné
	- význam a pravdivost sdělení (v přirozených jazycích) jsou odlišné záležitosti – i nepravdivá sdělení mají svůj význam
		- u formálních jazyků spolu pravdivost a význam často úzce souvisejí
	- vyplývání – věta v sobě často nese i další informace, které nejsou explicitně zmíněny
		- příklad: Karel prodal auto sousedovi → Karel měl auto, už ho nemá, soused je od něj koupil a teď ho má
	- Fregeho princip kompozicionality
		- význam složeného výrazu je jednoznačně určen významy jeho částí a způsobem jejich kombinace
- lexikální sémantika
	- význam slov můžeme popisovat pomocí nějakého (meta)jazyka
		- formálního
		- přirozeného
		- či v reálném světě kombinací jazyka a situace
			- příklad: „Toto je křída.“
	- význam často závisí na kontextu
	- význam slov můžeme nezávisle na kontextu popisovat pomocí významových (sémantických) tříd (rysů)
		- ontologie = množina tříd objektů, ty klasifikují objekty universa
		- možné třídy: fyzické objekty, kvantity, vztahy, vlastnosti, akce, …
		- tyto třídy lze dále zjemňovat
		- existují doménové (domain) a vrcholové (upper) ontologie
		- význam slov ale není jednoznačný (některá slova mají více lexikálních významů)
			- lexikální význam – jeden z významů daného slova (např. koruna – královská koruna)
- jak reprezentovat význam slov
	- ve slovnících – několik způsobů
		- synonyma
		- definice
		- množina vybraných primitivních výrazů daného přirozeného jazyka
		- speciální metajazyk – sémantické rysy
	- pomocí sémantické sítě
		- lepší zachycení víceznačností
		- lze pracovat s hierarchií pojmů
		- výhodnější pro počítačové zpracování
		- WordNet
			- anglická podstatná a přídavná jména, slovesa a příslovce
			- seskupená do množiny synonym (synsetů)
			- každý synset vyjadřuje určitý koncept, jsou mezi sebou navzájem propojeny sémantickými a lexikálními relacemi
			- volně k dispozici
		- EuroWordNet
			- několik jazyků
			- vrcholové ontologie (63 nejdůležitějších jazykově nezávislých konceptů)
			- množiny základních konceptů
			- jazykově nezávislý soubor indexů
			- vztahy ekvivalence
			- není k dispozici zdarma
	- aplikace WordNetu
		- automatický překlad – může fungovat jako slovník
		- extrakce informací (IE) – umožňuje pracovat se sémantickými vztahy (zejména se synonymy), může sloužit při vícejazyčném vyhledávání
		- určování významů slov (word sense disambiguation)
		- reprezentace znalostí, odvozování
		- vyhodnocování kvality překladu (zlepšení BLEU a podobných metrik)
- reprezentace významu věty
	- predikátová logika 1. řádu
		- z částí věty se sestaví logická formule
	- pokud chceme reprezentovat modalitu, čas a postoj, musíme přidat nové operátory, které mají jako argumenty formule
	- presupozice – předpoklad, který musí být pravdivý, aby celá věta vůbec měla pravdivostní hodnotu
		- příklad: Jupiterův měsíc má oranžové pruhy. – Jupiter musí mít právě jeden měsíc.
	- neurčitost (fuzziness)
		- někdy potřebujeme jemnější dělení než true/false
- anafora
	- výraz, jehož interpretace závisí na kontextu
	- druhy anafory
		- exofora – odkazování mimo text
			- „Vidíš ho?“
		- endofora – odkazování v rámci textu
			- anafora (zpětně)
				- „Petr vyzradil tajemství. To neměl dělat.“
			- katafora (dopředu)
				- „Věřte tomu nebo ne, máme schodkový rozpočet.“
	- reference – vztah mezi objekty, kde jeden odkazuje na jiný (např. zájmeno na podstatné jméno)
- anaforický vztah předchůdce – následník
	- typy výrazů
		- zájmena a „nulové výrazy“ (nevyjádřený podmět nebo jiný větný člen)
			- „Petr si koupil vstupenku. Vsunul ji do kapsy. Byla děravá.“
		- určité jmenné výrazy
			- „Elektronický zesilovač Tesla… Toto zařízení…“
		- elipsa (vypuštěné části výrazů na základě paralelismu s předchůdcem), jmenná a slovesná
			- „Včera jsem šel pěšky. Kam? Domů.“
			- „Petr přinesl dva stoly. Dřevěný a kovový.“
		- textové spojovací výrazy vyjadřující mezivětné souvislosti v textu
			- na jedné straně – na druhé straně
			- jednak – jednak
	- důležitost pro aplikace: získávání informací z textu, automatický překlad, dialogové systémy
	- řešení – používáme celou řadu informací
		- morfologické značky (u zájmen musí být shoda v rodě)
		- syntaktická struktura věty
		- statistické přístupy
		- členění věty – rozlišujeme jádro a ohnisko věty (viz algoritmus Zásoba sdílených znalostí)
		- rozsáhlé pomocné znalosti – např. sémantické sítě, tezaury, ontologie
- Zásoba sdílených znalostí
	- modeluje zásobu znalostí, o které mluvčí předpokládá, že ji sdílí s posluchačem
	- zásoba se mění podle toho, co je „v centru pozornosti“ v daném okamžiku
	- každý objekt má určitý stupeň aktivace (čím menší, tím více je „v centru pozornosti“)
	- jednoduchá pravidla
		- pokud k objektu referujeme, jeho stupeň se nemění
		- pokud ho explicitně zmíníme ve větě, jeho stupeň aktivace klesá na 0 nebo 1 (podle toho, na jakém místě ho zmiňujeme)
		- všechny objekty asociované s daným objektem (nemusely v textu vůbec zaznít) mají aktivaci o dva vyšší
		- po každé větě se stupeň nezmíněných objektů zvyšuje o dva
	- má své slabiny
