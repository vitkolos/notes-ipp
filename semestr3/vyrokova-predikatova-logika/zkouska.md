# Zkouška

výpisky neobsahují kompletní definice pojmů, pouze jejich zjednodušení

## Pojmy

- Model ve výrokové logice, pravdivostní funkce výroku
	- model jazyka je určité pravdivostní ohodnocení proměnných
	- pravdivostní funkce výroku přiřazuje konkrétnímu ohodnocení proměnných nulu nebo jedničku, definuje se induktivně pomocí binárních funkcí
- Sémantické pojmy (pravdivost, lživost, nezávislost, splnitelnost) v logice, vzhledem k teorii
	- pravdivý výrok platí v každém modelu (jazyka/teorie)
		- je pravdivý v logice = platí v logice = je tautologie
		- je pravdivý v T = platí v T = je důsledek T
	- lživý (sporný) výrok neplatí v žádném modelu
	- nezávislý výrok platí v nějakém modelu a neplatí v jiném modelu
	- splnitelný výrok platí v nějakém modelu (tedy není lživý, je pravdivý nebo nezávislý)
- Ekvivalence výroků resp. výrokových teorií, T-ekvivalence
	- výroky/teorie jsou ekvivalentní, když se rovnají jejich množiny modelů
	- výroky/teorie jsou T-ekvivalentní, když se rovnají jejich množiny modelů vzhledem k teorii T
		- $\varphi\sim_T\psi\equiv M_\mathbb P(T,\varphi)=M_\mathbb P(T,\psi)$
		- kde $M_\mathbb P(T,\varphi)\equiv M_\mathbb P(T\cup\set{\varphi})$, což odpovídá $M_\mathbb P(T)\cap M_\mathbb P(\varphi)$
- Sémantické pojmy o teorii (sporná, bezesporná, kompletní, splnitelná)
	- teorie je sporná, jestliže… (ekvivalentně)
		- v ní platí spor
		- nemá žádný model
		- v ní platí všechny výroky
	- teorie je bezesporná (splnitelná), pokud není sporná, tj. má nějaký model
	- teorie je kompletní, jestliže není sporná a každý výrok je v ní pravdivý nebo lživý (tj. nemá žádné nezávislé výroky), ekvivalentně, pokud má právě jeden model
- Extenze teorie (jednoduchá, konzervativní), odpovídající sémantická kritéria
	- extenze teorie $T$ je libovolná teorie $T'$ v jazyce $\mathbb P'\supseteq\mathbb P$ splňující $\text{Csq}_{\mathbb P}(T)\subseteq\text{Csq}_{\mathbb P'}(T')$
	- extenze je jednoduchá, pokud $\mathbb P'=\mathbb P$
	- extenze je konzervativní, pokud $\text{Csq}_{\mathbb P}(T)=\text{Csq}_{\mathbb P}(T')=\text{Csq}_{\mathbb P'}(T')\cap\text{VF}_\mathbb P$
	- sémantický význam (v řeči modelů)
		- mějme teorii $T$ v jazyce $\mathbb P$ a teorii $T'$ v jazyce $\mathbb P'$, kde $\mathbb P\subseteq\mathbb P'$
		- $T'$ je jednoduchou extenzí $T$, právě když $\mathbb P'=\mathbb P$ a $M_\mathbb P(T')\subseteq M_\mathbb P(T)$
		- $T'$ je extenzí $T$, právě když $M_{\mathbb P'}(T')\subseteq M_{\mathbb P'}(T)$
		- $T'$ je konzervativní extenzí $T$, pokud je extenzí a navíc platí, že každý model $T$ lze nějak expandovat na model $T'$
		- $T'$ je extenzí $T$ a zároveň $T$ je extenzí $T'$, právě když $T'\sim T$ (jazyky a množiny modelů se rovnají)
		- kompletní jednoduché extenze $T$ jednoznačně až na ekvivalenci odpovídají modelům $T$
- Tablo z teorie, tablo důkaz
	- konečné tablo z teorie $T$ je uspořádaný, položkami označkovaný strom zkonstruovaný aplikací konečně mnoha následujících pravidel:
		- jednoprvskový strom označkovaný libovolnou položkou je tablo z teorie $T$
		- pro libovolnou položku $P$ na libovolné větvi $V$ můžeme na konec větve $V$ připojit atomické tablo pro položku $P$
		- na konec libovolné větve můžeme připojit položku $\text T\alpha$ pro libovolný axiom teorie $\alpha\in T$
	- tablo je konečné nebo nekonečné, každopádně vzniklo ve spočetně mnoha krocích
	- tablo pro položku $P$ je tablo s položkou $P$ v kořeni
	- tablo důkaz výroku $\varphi$ z teorie $T$ je sporné tablo z teorie $T$ s  položkou $\text F\varphi$ v kořeni
		- pokud existuje, je $\varphi$ tablo dokazatelný z $T$, píšeme $T\vdash\varphi$
		- podobně definujeme tablo zamítnutí s $\text T\varphi$ v kořeni, tablo zamítnutelnost se značí $T\vdash \neg\varphi$
	- tablo je sporné, pokud je každá jeho větev sporná
	- větev je sporná, pokud obsahuje položky $\text T\psi$ a $\text F\psi$ pro nějaký výrok $\psi$, jinak je bezesporná
	- tablo je dokončené, pokud je každá jeho větev dokončená
	- větev je dokončená…
		- pokud je sporná
		- nebo pokud je každá její položka na této větvi redukovaná a pokud větev zároveň obsahuje položku s T pro každý axiom teorie
	- položka je redukovaná na dané větvi, pokud obsahuje pouze výrokovou proměnnou nebo se na dané větvi vyskytuje jako kořen atomického tabla (tedy došlo k jejímu rozvoji na dané větvi)
- Kanonický model
	- ve výrokové logice
		- je-li $V$ bezesporná větev dokončeného tabla, potom kanonický model pro $V$ je model definovaný předpisem $v(p) = \begin{cases} 1 &\text{pokud }V\text{ obsahuje T}p \\ 0 &\text{jinak}\end{cases}$
	- v predikátové logice
		- doména $A$ je množina všech konstantních $L_C$-termů (tzn. s termy zacházíme jako s řetězci)
		- termy jsou v relaci, právě když daná relace je na větvi $V$ s T
		- funkce jsou definovány přímočaře, `f("a", "b") = "f(a, b)"`
		- konstantní symboly jsou definovány přímočaře
		- u jazyků s rovností definujeme kanonický model jako faktorstrukturu (přičemž tablo je z teorie rozšířené o axiomy rovnosti)
- Kongruence struktury, faktorstruktura, axiomy rovnosti
	- kongruence
		- mějme ekvivalenci $\sim$ na množině $A$, funkci $f:A^n\to A$ a relaci $R\subseteq A^n$
		- říkáme, že $\sim$ je kongruencí pro funkci $f$, pokud pro všechna $x_i,y_i\in A$ taková, že $x_i\sim y_i$ platí $f(x_1,\dots,x_n)\sim f(y_1,\dots,y_n)$
		- říkáme, že $\sim$ je kongruencí pro relaci $R$, pokud pro všechna $x_i,y_i\in A$ taková, že $x_i\sim y_i$ platí $R(x_1,\dots,x_n)$, právě když $R(y_1,\dots,y_n)$
	- kongruence struktury $\mathcal A$ je ekvivalence $\sim$ na množině $A$, která je kongruencí pro všechny funkce a relace $\mathcal A$
	- faktorstruktura
		- mějme strukturu $\mathcal A$ a její kongruenci $\sim$
		- faktorstruktura (podílová struktura) $\mathcal A$ podle $\sim$ je struktura $A/_\sim$ v témž jazyce, jejíž univerzum $A/_\sim$ je množina všech rozkladových tříd $A$ podle $\sim$ a jejíž funkce a relace jsou definované pomocí reprezentantů, tj.:
			- $f^{\mathcal A/_\sim}([x_1]_\sim,\dots,[x_n]_\sim)=[f^\mathcal A(x_1,\dots,x_n)]_\sim$, pro každý $n$-ární funkční symbol $f$
			- $R^{\mathcal A/_\sim}([x_1]_\sim,\dots,[x_n]_\sim)$, právě když $R^\mathcal A(x_1,\dots,x_n)$, pro každý $n$-ární relační symbol $R$
	- axiomy rovnosti pro jazyk $L$ s rovností jsou
		- $x=x$
		- $x_1=y_1\land\dots\land x_n=y_n\to f(x_1,\dots,x_n)=f(y_1,\dots,y_n)$ pro každý $n$-ární funkční symbol $f$ jazyka $L$
		- $x_1=y_1\land\cdots\land x_n=y_n\to \left(R(x_1,\dots,x_n)\to R(y_1,\dots,y_n)\right)$ pro každý $n$-ární relační symbol $R$ jazyka $L$ včetně rovnosti
	- z 1. a 3. axiomu plyne, že relace $=^\mathcal A$ je ekvivalence na $A$ (symetrie a tranzitivita plyne z 3. axiomu)
	- 2. a 3. axiom vyjadřují, že $=^\mathcal A$ je kongruencí $\mathcal A$
- CNF a DNF, Hornův tvar. Množinová reprezentace CNF formule, splňující ohodnocení
	- tvary výroků
		- literál je prvovýrok nebo negace prvovýroku
			- pro literál $\ell$ označuje $\overline\ell$ literál k němu opačný (tedy jeho negaci)
		- klauzule je disjunkce literálů
			- jednotková klauzule je samotný literál
			- prázdná klauzule je $\bot$
		- výrok je v konjunktivní normální formě (CNF), pokud je konjunkcí klauzulí
			- prázdný výrok v CNF je $\top$
		- elementární konjunkce je konjunkce literálů
			- jednotková elementární konjunkce je samotný literál
			- prázdná elementární konjunkce je $\top$
		- výrok je v disjunktivní normální formě (DNF), pokud je disjunkcí elementárních konjunkcí
			- prázdný výrok v DNF je $\bot$
		- výrok je hornovský (v Hornově tvaru), pokud je konjunkcí hornovských klauzulí, tj. klauzulí obsahujících nejvýše jeden pozitivní literál
	- množinová reprezentace
		- klauzule je konečná množina literálů
			- prázdnou klauzuli označíme $\square$, není nikdy splněna
		- CNF formule je (konečná nebo nekonečná) množina klauzulí
			- prázdná formule $\emptyset$ je vždy splněna
	- ohodnocení
		- v množinové reprezentaci odpovídají modely množinám literál, které obsahují pro každou výrokovou proměnnou $p$ právě jeden z literálů $p,\neg p$
		- (částečné) ohodnocení $\mathcal V$ je libovolná množina literálů, která je konzistentní, tj. neobsahuje dvojici opačných literálů
		- ohodnocení je úplné, pokud obsahuje pozitivní nebo negativní literál pro každou výrokovou proměnnou
		- ohodnocení $\mathcal V$ splňuje formuli $S$, píšeme $\mathcal V\models S$, pokud $\mathcal V$ obsahuje nějaký literál z každé klauzule v $S$, tj.: $\forall C\in S:\mathcal V\cap C\neq\emptyset$
		- splňující ohodnocení nemusí být úplné, ale lze jej rozšířit libovolným literálem pro chybějící proměnné
- Rezoluční pravidlo, unifikace, nejobecnější unifikace
	- rezoluční pravidlo
		- mějme klauzule $C_1,C_2$ a literál $\ell$, přičemž $\ell\in C_1$ a $\overline\ell\in C_2$
		- potom rezolventa klauzulí $C_1$ a $C_2$ přes literál $\ell$ je klauzule $C=(C_1\setminus\set{\ell})\cup(C_2\setminus\set{\overline\ell})$
	- substituce
		- substituce je konečná množina $\sigma=\set{x_1/t_1,\dots,x_n/t_n}$, kde $x_i$ jsou navzájem různé proměnné a $t_i$ jsou termy, přičemž vyžadujeme, aby $t_i\neq x_i$
		- substituce je základní, jsou-li všechny $t_i$ konstantní
		- substituce je přejmenování proměnných, jsou-li všechny $t_i$ navzájem různé proměnné
		- substituce lze skládat (klasicky v pořadí zleva doprava), skládání je asociativní
	- unifikace
		- mějme konečnou množinu výrazů $S=\set{E_1,\dots,E_n}$
		- substituce $\sigma$ je unifikace pro $S$, pokud $E_1\sigma=E_2\sigma=\dots=E_n\sigma$, neboli $S\sigma$ obsahuje jediný výraz
		- pokud existuje, říkáme, že $S$ je unifikovatelná
	- nejobecnější unifikace
		- unifikace pro $S$ je nejobecnější, pokud pro každou unifikaci $\tau$ pro $S$ existuje substituce $\lambda$ taková, že $\tau=\sigma\lambda$
		- nejobecnějších unifikací může být více, liší se přejmenováním proměnných
- Rezoluční důkaz a zamítnutí, rezoluční strom
	- rezoluční důkaz (odvození) klauzule $C$ z formule $S$ je konečná posloupnost klauzulí $C_0,C_1,\dots,C_n=C$ taková, že pro každé $i$ je buď $C_i\in S$ nebo $C_i$ je rezolventou nějakých $C_j,C_k$, kde $j\lt i$ a $k\lt i$
	- pokud rezoluční důkaz existuje, říkáme, že $C$ je rezolucí dokazatelná z $S$ a píšeme $S\vdash_R C$
	- rezoluční zamítnutí formule $S$ je rezoluční důkaz $\square$ z $S$, v tom případě je $S$ rezolucí zamítnutelná
	- rezoluční strom klauzule $C$ z formule $S$ je konečný binární strom s vrcholy označenými klauzulemi, kde v kořeni je $C$, v listech jsou klauzule z $S$ a v každém vnitřním vrcholu je rezolventa klauzulí ze synů tohoto vrcholu
- Vysvětlete rozdíl mezi rezolučním důkazem, lineárním důkazem, a LI-důkazem
	- lineární důkaz i LI-důkaz jsou zvláštními případy rezolučního důkazu
	- lineární důkaz vypadá tak, že vždy nějakou centrální klauzuli rezolvujeme s boční klauzulí, čímž vznikne další centrální klauzule
		- centrální klauzule vznikají rezolucí předchozí dvojice klauzulí
		- boční klauzule jsou z $S$ nebo se jedná o minulé centrální klauzule (vzniklé rezolucí)
	- LI-důkaz požaduje, aby všechny boční klauzule byly z $S$
		- LI-rezoluce není úplná pro obecné formule (ne každá nesplnitelná formule má LI-zamítnutí)
		- LI-rezoluce je úplná pro Hornovy formule
- Signatura a jazyk predikátové logiky, struktura daného jazyka
	- signatura je dvojice $\braket{\mathcal {R,F}}$, kde $\mathcal{R,F}$ jsou disjunktní množiny symbolů (relační a funkční, ty zahrnují konstantní) spolu s danými aritami a neobsahují symbol $=$
	- do jazyka patří…
		- spočetně mnoho proměnných
		- relační, funkční a konstantní symboly ze signatury a symbol $=$, jde-li o jazyk s rovností
		- univerzální a existenční kvantifikátory pro každou proměnnou
		- symboly pro logické spojky a závorky
	- struktura v signatuře $\braket{\mathcal{R,F}}$ je trojice $\mathcal A=\braket{A,\mathcal{R^A,F^A}}$, kde…
		- $A$ je neprázdná množina, říkáme jí doména (také universum)
		- $\mathcal {R^A}$ je množina interpretací jednotlivých relačních symbolů (kde interpretace $n$-árního relačního symbolu je množina uspořádaných $n$-tic prvků z $A$)
		- $\mathcal {F^A}$ je množina interpretací jednotlivých funkčních symbolů (kde intepretace $n$-árního funkčního symbolu odpovídá funkci přiřazující $n$-tici prvků z $A$ jeden prvek z $A$)
			- speciálně pro konstantní symbol $c\in\mathcal F$ je $c^\mathcal A\in A$
	- model jazyka $L$ nebo také $L$-struktura je libovolná struktura v signatuře jazyka $L$
	- třídu všech modelů jazyka označíme $M_L$
- Atomická formule, formule, sentence, otevřené formule
	- termy jazyka $L$ jsou konečné nápisy definované induktivně
		- proměnná je term
		- konstantní symbol je term
		- pro $n$-ární funkční symbol $f$ a termy $t_1,\dots,t_n$ je nápis $f(t_1,\dots,t_n)$ také term
	- atomická formule jazyka $L$ je nápis $R(t_1,\dots,t_n)$, kde $R$ je $n$-ární relační symbol z $L$ (v jazyce s rovností to může být i rovnost) a $t_i$ je $L$-term
	- formule jazyka $L$ jsou konečné nápisy definované induktivně
		- atomická formule je formule
		- negace formule je formule
		- spojením dvou formulí binární logickou spojkou dostaneme formuli
		- přidáním kvantifikátoru před formuli dostaneme formuli
	- výskyt proměnné je vázaný, pokud jí odpovídá nějaký kvantifikátor, jinak je výskyt volný
	- proměnná je volná, pokud má volný výskyt, je vázaná, pokud má vázaný výskyt
	- formule je otevřená, neobsahuje-li žádný kvantifikátor
	- formule je uzavřená (= sentence), pokud nemá žádnou volnou proměnnou
- Instance formule, substituovatelnost, varianta formule
	- term $t$ je substituovatelný za proměnnou $x$ ve formuli $\varphi$, pokud po simultánním nahrazení všech volných výskytů $x$ ve $\varphi$ za $t$ nevznikne ve $\varphi$ žádný vázaný výskyt proměnné z $t$
		- v tom případě říkáme vzniklé formuli instance $\varphi$ vzniklá substitucí $t$ za $x$ a označujeme ji $\varphi(x/t)$
	- má-li formule $\varphi$ podformuli tvaru $(Qx)\psi$ a je-li $y$ proměnná taková, že $y$ je substituovatelná za $x$ do $\psi$ a $y$ nemá volný výskyt v $\psi$, potom nahrazením podformule $(Qx)\psi$ formulí $(Qy)\psi(x/y)$ vznikne varianta formule $\varphi$ v podformuli $(Qx)\psi$
	- poznámka: substituace = dosazování za volné výskyty proměnných, naopak varianty formulí vznikají přejmenováním vázaných výskytů (volné výskyty nelze přejmenovat, aby se nezměnilo „rozhraní“ neuzavřené formule)
- Pravdivostní hodnota formule ve struktuře při ohodnocení, platnost formule ve struktuře
	- hodnota termu vyplývá jednoduše z ohodnocení (u konstant nezávisí na ohodnocení, u proměnných přímo z ohodnocení, u funkcí se dosadí hodnoty termů a získá se výsledná hodnota)
	- pravdivostní hodnoty formule při ohodnocení
		- pravdivostní hodnota je rovna nule nebo jedné
		- pravdivostní hodnota atomické formule vyplývá z toho, zda je daná $n$-tice (pro určité hodnoty termů) prvkem odpovídající množiny $R^\mathcal A$
		- pro logické spojky se pravdivostní hodnota určuje standardně
		- obecný kvantifikátor lze chápat jako hledání minima z pravdivostních hodnot (nebo jako konjunkci přes všechny prvky struktury)
		- podobně existenční kvantifikátor hledá maximum / je to disjunkce
	- platnost ve struktuře
		- mějme formuli $\varphi$ a strukturu $\mathcal A$
		- je-li $e$ ohodnocení a $\text{PH}^\mathcal A(\varphi)[e]=1$, potom říkáme, že $\varphi$ platí v $\mathcal A$ při ohodnocení $e$ a píšeme $A\models\varphi[e]$
		- pokud $\varphi$ platí v $\mathcal A$ při každém ohodnocení $e:\text{Var}\to A$, potom říkáme, že $\varphi$ je pravdivá (platí) v $\mathcal A$, a píšeme $\mathcal A\models\varphi$
		- naopak pokud $\mathcal A\models\neg\varphi$, tj. $\varphi$ neplatí v $\mathcal A$ při žádném ohodnocení, pak je lživá v $\mathcal A$
- Kompletní teorie v predikátové logice, elementární ekvivalence
	- teorie je kompletní, je-li bezesporná a každá sentence je v ní buď pravdivá, nebo lživá
	- struktury $\mathcal{A,B}$ (v témž jazyce) jsou elementárně ekvivalentní, pokud v nich platí tytéž sentence (značíme $\mathcal A\equiv \mathcal B$)
		- zjevně $\mathcal A\equiv \mathcal B\iff\text{Th}(\mathcal A)=\text{Th}(\mathcal B)$
- Podstruktura, generovaná podstruktura, expanze a redukt struktury
	- $\mathcal B$ je (indukovaná) podstruktura $\mathcal A$, když je $B$ neprázdnou podmnožinou $A$, každá množina opovídající interpretaci relace je omezena na $n$-tice z $B$ a podobně funkce směřují z $B$ do $B$, zároveň interpretace všech konstantních symbolů musí být v $B$
	- pozorování: univerzum podstruktury musí být uzavřené na všechny funkce původní struktury
	- podstruktura struktury $\mathcal A$ generovaná množinou $X$ se značí $\mathcal A\langle X\rangle$, její univerzum je nejmenší podmnožina $A$, která obsahuje množinu $X$ a je uzavřená na všechny funkce struktury $\mathcal A$ (tedy rovněž obsahuje všechny konstanty), tuto podmnožinu označme jako $B$
		- takovou podstrukturu lze také zapsat jako $\mathcal A\restriction B$
		- pokud $\mathcal A$ nemá žádné funkce ani konstanty (např. je to graf nebo uspořádání), tak není čím generovat, tedy $\mathcal A\langle X\rangle=\mathcal A\restriction X$
	- expanze a redukt jsou dvě struktury se stejnou doménou, kde expanze je nad větším jazykem, přičemž všechny symboly z menšího jazyka jsou v obou strukturách interpretovány stejně (jako relační/funkční/konstantní)
- Definovatelnost ve struktuře
	- množina definovaná formulí = množina uspořádaných $n$-tic, ktré splňují danou formuli
		- $\varphi^\mathcal A(\overline x)=\set{\overline a\in A^n\mid\mathcal A\models\varphi[e(\overline x/\overline a)]}$
		- kde $|\overline x|=n$, $\varphi$ má $n$ volných proměnných $x_1,\dots,x_n$
		- příklady
			- $\neg(\exists y)E(x,y)$ … izolované vrcholy v grafu
			- $x\leq y\land \neg(x=y)$ … relace ostrého uspořádání
	- množina definovaná formulí s parametry = množina uspořádaných $n$-tic, které splňují danou formuli s určenými parametry
		- $\varphi^{\mathcal A,\overline b}(\overline x,\overline y)=\set{\overline a\in A^n\mid\mathcal A\models\varphi[e(\overline x/\overline a,\overline y/\overline b)]}$
		- kde $|\overline x|=n$, $|\overline y|=k$, $\varphi$ má $n+k$ volných proměnných
		- příklad: pro $\varphi(x,y)=E(x,y)$ je $\varphi^{\mathcal G,v}(x,y)$ množina všech sousedů vrcholu $v$
	- pro strukturu $\mathcal A$ a podmnožinu $B\subseteq A$ označíme $\text{Df}^n(\mathcal A, B)$ množinu všech množin definovatelných ve struktuře $\mathcal A$ s parametry pocházejícími z $B$
- Extenze o definice
	- definice relačního symbolu
		- $T$ a $\psi$ jsou v jazyce $L$
		- rozšíříme jazyk o nový relační symbol $R$, dostaneme $L'$
		- extenze teorie $T$ o definici $R$ formulí $\psi$ je $L'$-teorie $T'=T\cup\set{R(x_1,\dots,x_n)\leftrightarrow\psi(x_1,\dots,x_n)}$
		- např. $x_1\leq x_2\leftrightarrow(\exists y)(x_1+y=x_2)$
	- definice funkčního symbolu
		- mějme $T$ a formuli $\psi(x_1,\dots,x_n,y)$ v jazyce $L$
		- rozšíříme $L$ o funkční symbol $f$, dostaneme $L'$
		- nechť v $T$ platí…
			- axiom existence $(\exists y)\psi(x_1,\dots,x_n,y)$
			- axiom jednoznačnosti $\psi(x_1,\dots,x_n,y)\land\psi(x_1,\dots,x_n,z)\to y=z$
		- potom extenze teorie $T$ o definici $f$ formulí $\psi$ je $L'$-teorie $T'=T\cup\set{f(x_1,\dots,x_n)=y\leftrightarrow\psi(x_1,\dots,x_n,y)}$
		- např. $x_1-_b x_2=y\leftrightarrow x_1+(-x_2)=y$
	- definice konstantního symbolu
		- jako funkční symbol
		- axiom existence $(\exists y)\psi(y)$
		- axiom jednoznačnosti $\psi(y)\land\psi(z)\to y=z$
		- $T'=T\cup\set{c=y\leftrightarrow\psi(y)}$
		- např. $1/2=y\leftrightarrow y\cdot (1+1)=1$
	- $T'$ je extenzí $T$ o definice, pokud vznikla z $T$ postupnou extenzí o definice relačních a funkčních (případně konstantních) symbolů
	- vlastnosti extenzí o definice
		- každý model teorie $T$ lze jednoznačně expandovat na model $T'$
		- $T'$ je konzervativní extenze $T$
		- pro každou $L'$-formuli $\varphi'$ existuje $L$-formule $\varphi$ taková, že $T'\models\varphi'\leftrightarrow\varphi$
- Prenexní normální forma, Skolemova varianta
	- PNF = kvantifikátory jsou před formulí, formule se dělí na kvantifikátorový prefix a otevřené jádro
	- převod na PNF – postupně kvantifikátory vytahuju (podle pravidel), v případě potřeby přejmenuju proměnnou, tím vznikne varianta (pokud je v druhé části formule volná proměnná se stejným názvem)
	- Skolemova varianta sentence vzniká z původní PNF sentence skolemizací
		- skolemizace spočívá v tom, že tyto kroky iterujeme přes všechny existenční kvantifikátory $(\exists y_i)$
			- odstraníme z prefixu existenční kvantifikátor $(\exists y_i$)
			- za proměnnou $y_i$ substituujeme term $f_i(x_1,x_{n_i})$, kde $x_1,\dots,x_{n_i}$ jsou proměnné, jejichž univerzální kvantifikátory předcházejí $(\exists y_i)$
		- začínáme s $L$-sentencí v PNF, jejíž všechny vázané proměnné jsou různé
		- dostaneme $L'$-sentenci v PNF, kde $L'$ je rozšíření $L$ o nové $n_i$-ární funkční symboly
- Izomorfismus struktur, izomorfní spektrum, ω-kategorická teorie
	- izomorfismus struktur
		- mějme struktury $\mathcal{A,B}$ jazyka $L=\braket{\mathcal{R,F}}$
		- izomorfismus $\mathcal{A}$ a $\mathcal B$ je bijekce $h:A\to B$ splňující následující vlastnosti:
			- $(\forall f\in\mathcal F)(\forall a_i\in A):h(f^\mathcal A(a_1,\dots,a_n))=f^\mathcal B(h(a_1,\dots,h(a_n))$
			- $(\forall R\in\mathcal R)(\forall a_i\in A):$ $R^\mathcal A(a_1,\dots,a_n)\iff R^\mathcal B(h(a_1),\dots,h(a_n))$
		- pak píšeme $\mathcal A\simeq \mathcal B$
	- izomorfní spektrum
		- izomorfní spektrum teorie $T$ je počet $I(\kappa,T)$ modelů $T$ kardinality $\kappa$ až na izomorfismus pro každou kardinalitu $\kappa$
		- teorie $T$ je $\kappa$-kategorická, pokud $I(\kappa,T)=1$
		- např.
			- $I(\kappa,DeLO^*)=0$ pro $\kappa\in\mathbb N$
			- $I(\omega,DeLO^*)=4$
			- $I(\omega,DeLO)=1\implies DeLO$ je $\omega$-kategorická
	- $\omega$-kategorická teorie má jeden spočetně nekonečný model až na izomorfismus
- Axiomatizovatelnost, konečná axiomatizovatelnost, otevřená axiomatizovatelnost
	- mějme třídu struktur $K\subseteq M_L$ v jazyce $L$
	- říkáme, že $K$ je…
		- axiomatizovatelná, pokud existuje $L$-teorie $T$ taková, že $M_L(T)=K$
		- konečně axiomatizovatelná, pokud je axiomatizovatelná konečnou teorií
		- otevřeně axiomatizovatelná, pokud je axiomatizovatelná otevřenou teorií
	- o $L$-teorii $T'$ říkáme, že je konečně/otevřeně axiomatizovatelná, pokud to platí o třídě modelů $K=M_L(T')$
		- tzn. existuje nějaká teorie, která má danou vlastnost (je konečná/otevřená) a popisuje danou třídu modelů
	- příklady
		- grafy nebo částečná uspořádání jsou konečně i otevřeně axiomatizovatelné
		- tělesa jsou konečně, ale ne otevřeně axiomatizovatelná
		- nekonečné grupy jsou axiomatizovatelné, ale ne konečně
		- konečné grafy nejsou axiomatizovatelné
			- jsme schopni axiomatizovat grafy na $k$ vrcholech, ale ne všechny konečné grafy
- Rekurzivní axiomatizace, rekurzivní axiomatizovatelnost, rekurzivně spočetná kompletace
	- teorie $T$ je rekurzivně axiomatizovaná, pokud existuje algoritmus, který pro každou vstupní formuli $\varphi$ doběhne a odpoví, zda $\varphi\in T$
	- třída $L$-struktur $K\subseteq M_L$ je rekurzivně axiomatizovatelná, pokud existuje rekurzivně axiomatizovaná $L$-teorie $T$ taková, že $K=M_L(T)$
	- teorie $T'$ je rekurzivně axiomatizovatelná, pokud je rekurzivně axiomatizovatelná třída jejích modelů, neboli pokud je $T'$ ekvivalentní nějaké rekurzivně axiomatizované teorii
	- řekneme, že teorie $T$ má rekurzivně spočetnou kompletaci, pokud (nějaká) množina (až na ekvivalenci) všech jednoduchých kompletních extenzí teorie $T$ je rekurzivně spočetná, tj. existuje algoritmus, který pro danou vstupní dvojici přirozených čísel $(i,j)$ vypíše na výstup $i$-tý axiom $j$-té extenze (v nějakém pevně daném uspořádání), nebo odpoví, že takový axiom už neexistuje
- Rozhodnutelná a částečně rozhodnutelná teorie
	- o teorii $T$ říkáme, že je…
		- rozhodnutelná, pokud existuje algoritmus, který pro každou vstupní formuli $\varphi$ doběhne a odpoví, zda $T\models\varphi$
		- částečně rozhodnutelná, pokud existuje algoritmus, který pro každou vstupní formuli $\varphi$…
			- pokud $T\vDash\varphi$, doběhne a odpoví „ano“
			- pokud $T\nvDash\varphi$, buď nedoběhne, nebo doběhne a odpoví „ne“

## Lehké otázky

- Množinu modelů nad konečným jazykem lze axiomatizovat výrokem v CNF, výrokem v DNF
	- tvrzení
		- mějme konečný jazyk $\mathbb P$ a libovolnou množinu modelů $M\subseteq M_\mathbb P$
		- potom existuje výrok $\varphi_\text{DNF}$ v DNF a výrok $\varphi_\text{CNF}$ v CNF takový, že $M=M_\mathbb P(\varphi_\text{DNF})=M_\mathbb P(\varphi_\text{CNF})$
		- konkrétně
			- $\varphi_\text{DNF}=\bigvee_{v\in M}\bigwedge _{p\in\mathbb P} p^{v(p)}$
			- $\varphi_\text{CNF}=\bigwedge_{v\in \overline M}\bigvee_{p\in\mathbb P} \overline{p^{v(p)}}$
	- důkaz
		- pro $\varphi_\text{DNF}$ jednoduché, každá elementární konjunkce popisuje jeden model
			- stejný mechanismus se používá pro důkaz univerzálnosti $\set{\neg,\land,\lor}$
		- výrok $\varphi_\text{CNF}$ je duální k výroku $\varphi'_\text{DNF}$ sestrojenému pro doplněk $M'=\overline M$
			- nebo můžeme dokázat přímo – každá klauzule zakazuje právě jeden nemodel
- 2-SAT, Algoritmus implikačního grafu, jeho korektnost
	- výrok $\varphi$ je v $k$-CNF, pokud je v CNF a každá klauzule má nejvýše $k$ literálů
	- $k$-SAT se ptá, zda je formule v $k$-CNF splnitelná
	- algoritmus implikačního grafu pro 2-SAT
		- klauzuli $a\lor b$ vyjádříme jako dvě implikace $\overline a\to b,\;\overline b\to a$
		- jednotkovou klauzuli $c$ zapíšeme jako $\overline c\to c$
		- implikační graf $\mathcal G_\varphi$ je orientovaný graf, jehož vrcholy jsou všechny literály a hrany jsou dané implikacemi (viz výše)
		- v grafu najdeme komponenty silné souvislosti
			- všechny literály v jedné komponentě musí být ohodnoceny stejně
		- provedeme kontrakci komponent, dostaneme orientovaný acyklický graf $\mathcal G^*_\varphi$
			- postupujeme podle topologického uspořádání, vezmeme nejlevější neohodnocenou komponentu, ohodnotíme ji 0, opačnou komponentu ohodnotíme 1
	- algoritmus běží v lineárním čase, protože komponenty silné souvislosti i topologické uspořádání lze nalézt v čase $O(n+m)$
	- korektnost plyne z tvrzení, že *výrok je splnitelný, právě když žádná komponenta silné souvislosti neobsahuje dvojici opačných literálů*
		- implikaci $\implies$ lze nahlédnout obměnou
			- kdyby komponenta obsahovala dvojici opačných literálů, existovala by implikace $1\to 0$
		- opačná implikace
			- model jsme získali postupem uvedeným výše (pomocí topologického uspořádání grafu komponent)
			- kdyby v tomto modelu původní výrok neplatil, neplatila by některá z klauzulí
			- u jednotkových klauzulí máme hranu $\overline c\to c$ (stejná hrana je i na úrovni grafu komponent), tudíž jsme nutně ohodnotili $\overline c$ dříve než $c$, tedy $c=1$
			- u 2-klauzulí máme dvě hrany a čtyři různé literály, dvě různé proměnné – jednu z nich jsme ohodnotili jako první, ta zaručí platnost klauzule
			- tedy všechny klauzule platí
- Horn-SAT, Algoritmus jednotkové propagace, jeho korektnost
	- výrok je hornovský, pokud je konjunkcí hornovských klauzulí, tj. klauzulí obsahujících nejvýše jeden pozitivní literál
	- algoritmus
		- pokud $\varphi$ obsahuje dvojici opačných jednotkových klauzulí, není splnitelný
		- pokud $\varphi$ neobsahuje žádnou jednotkovou klauzuli, je splnitelný, ohodnotíme všechny zbývající proměnné nulou
		- pokud $\varphi$ obsahuje jednotkovou klauzuli $\ell$, ohodnotíme literál $\ell$ hodhotou 1, provedeme jednotkovou propagaci a postup opakujeme
	- jednotková propagace pro $\ell=1$
		- každou klauzuli obsahující $\ell$ odstraníme (protože je takto splněna)
		- $\overline\ell$ odstraníme ze všech klauzulí, které ho obsahují (protože $\overline\ell$ nemůže zajistit splnění dané klauzule)
	- korektnost
		- korektnost jednotkové propagace je popsána výše
		- ohodnocení zbývajících proměnných nulou je zjevně korektní, neboť každá hornovská „nejednotková“ klauzule obsahuje negativní literál, který tak zajistí splnění klauzule
	- Horn-SAT lze řešit v lineárním čase
		- kvadratický horní odhad lze nahlédnout tak, že v každém kroku výrok procházíme jednou a jednotková propagace ho vždy zkrátí
- Algoritmus DPLL pro řešení SAT
	- literál $\ell$ má čistý výskyt ve $\varphi$, pokud se $\ell$ vyskytuje ve $\varphi$ a opačný literál $\overline\ell$ se ve $\varphi$ nevyskytuje
		- takový literál můžu nastavit na 1
		- to neovlivní splnitelnost výroku, ale zmenší to množinu modelů, které jsem schopen nalézt
	- algoritmus
		- dokud $\varphi$ obsahuje jednotkovou klauzuli $\ell$, ohodnoť $\ell=1$ a proveď jednotkovou propagaci
		- dokud existuje literál $\ell$, který má ve $\varphi$ čistý výskyt, ohodnoť $\ell=1$ a odstraň klauzule obsahující $\ell$
		- pokud $\varphi$ neobsahuje žádnou klauzuli, je splnitelný
		- pokud $\varphi$ obsahuje prázdnout klauzuli, není splnitelný
		- jinak zvol dosud neohodnocenou výrokovou proměnnou $p$ a zavolej algoritmus rekurzivně na $\varphi\land p$ a na $\varphi\land\neg p$
	- algoritmus běží v exponenciálním čase
- Věta o konstantách
	- věta
		- mějme formuli $\varphi$ v jazyce $L$ s volnými proměnnými $x_1,\dots,x_n$
		- označme $L'$ rozšíření jazyka o nové konstantní symboly $c_1,\dots,c_n$ a buď $T'$ stejná teorie jako $T$, ale v jazyce $L'$
		- potom platí $T\models\varphi$, právě když $T'\models\varphi(x_1/c_1,\dots,x_n/c_n)$
	- poznámka: funguje to, protože nové konstantní symboly můžou být v modelech interpretovány jako libovolné prvky
	- důkaz $\implies$
		- je-li $\mathcal A'$ model teorie $T'$, nechť $\mathcal A$ je jeho redukt na $L$
		- jelikož $\mathcal A\models\varphi[e]$ pro každé ohodnocení $e$, pak to platí i pro ohodnocení, kde hodnoty proměnných odpovídají konstantám z $\mathcal A'$
	- důkaz $\impliedby$
		- je-li $\mathcal A$ model teorie $T$ a $e$ libovolné ohodnocení, nechť $\mathcal A'$ je expanze $\mathcal A$ na $L'$ o konstanty $c_i^{A'}=e(x_i)$
		- jelikož $\mathcal A'\models\varphi(x_1/c_1,\dots,x_n/c_n)[e']$ pro libovolné $e'$, platí i $\mathcal A'\models\varphi[e]$
		- protože konstantní symboly jsou nové, platí i $\mathcal A\models\varphi[e]$
- Vlastnosti extenze o definice
	- je-li $T'$ extenze teorie $T$ o definice, potom platí:
		- každý model teorie $T$ lze jednoznačně expandovat na model $T'$
		- $T'$ je konzervativní extenze $T$
		- pro každou $L'$-formuli $\varphi'$ existuje $L$-formule $\varphi$ taková, že $T'\models\varphi'\leftrightarrow\varphi$
	- důkaz
		- k expanzi modelu stačí přidat odpovídající relační a funkční symboly
		- konzervativní extenze – vyplývá z tvrzení:
			- mějme jazyky $L\subseteq L'$, teorii $T$ v $L$ a teorii $T'$ v $L'$
			- (i) $T'$ je extenzí $T$, právě když redukt každého modelu $T'$ na $L$ je modelem $T$
				- důkaz $\implies$
					- mějme $\mathcal A'\models T'$ a $\mathcal A$, což je redukt $\mathcal A'$ na jazyk $L$
					- $T'$ je extenzí $T$, takže v $T'$ platí každý axiom $\varphi\in T$
					- tudíž $\mathcal A'\models\varphi$
					- proto i $\mathcal A\models\varphi$, neboť $\varphi$ obsahuje jen symboly z $L$
					- takže $\mathcal A\models T$
				- důkaz $\impliedby$
					- mějme $L$-sentenci $\varphi$ takovou, že $T\models\varphi$
					- pro libovolný model $\mathcal A'\models T'$ víme, že jeho $L$-redukt $\mathcal A$ je modelem $T$
					- tedy $\mathcal A\models\varphi$
					- proto $\mathcal A'\models\varphi$
					- tedy i $T'\models\varphi$
			- (ii) pokud je $T'$ extenzí $T$ a každý model $T$ lze expandovat do $L'$ na nějaký model $T'$, potom je $T'$ konzervativní extenzí $T$
				- důkaz $\implies$
					- vezměme libovolnou $L$-sentenci $\varphi$, která platí v $T'$
					- každý model $\mathcal A\models T$ lze expandovat na nějaký model $\mathcal A'\models T'$
					- víme, že $\mathcal A'\models\varphi$
					- takže i $\mathcal A\models\varphi$
					- tudíž $T\models\varphi$
		- $T'\models\varphi'\leftrightarrow\varphi$
			- pro relační symbol $R$
				- v definici máme ekvivalenci $R\leftrightarrow\psi$
				- $\varphi$ vznikne tak, že nahradíme atomické podformule s novým symbolem $R$ formulí $\psi'$, což je varianta $\psi$ zaručující substituovatelnost všech termů
					- tedy $R(t_1,\dots,t_n)$ nahradíme $\psi'(x_1/t_1,\dots,x_n/t_n)$
				- substituovatelnost se dá zaručit třeba přejmenováním všech vázaných proměnných $\psi$ na zcela nové
			- pro funkční symbol $f$
				- v definici máme $f(x_1,\dots,x_n)=y\leftrightarrow\psi(x_1,\dots,x_n,y)$
				- u více výskytů $f$ aplikujeme tento postup několikrát, v případě vnoření postupujeme od vnitřních
				- jako $\varphi^*$ označíme formuli vzniklou z $\varphi'$ nahrazením termu $f(t_1,\dots,t_n)$ novou proměnnou $z$
				- $\varphi$ dostaneme takto: $(\exists z)(\varphi^*\land\psi'(x_1/t_1,\dots,x_n/t_n,y/z))$
				- opět $\psi'$ je varianta zaručující substituovatelnost
				- díky této konstrukci a vlastnostem $T$ (axiomům jednoznačnosti a existence $z$) platí $T'\models\varphi'\leftrightarrow\varphi$
- Vztah definovatelných množin a automorfismů
	- tvrzení
		- je-li $D\subseteq A^n$ definovatelná ve struktuře $\mathcal A$, potom pro každý automorfismus $h\in\text{Aut}(\mathcal A)$ platí $h[D]=D$, kde $h[D]$ značí $\set{h(\overline a)\mid\overline a\in D}$
		- je-li $D$ definovatelná s parametry $\overline b$, platí totéž pro automorfismy identické na $\overline b$, tj. takové, že $h(\overline b)=\overline b$ (neboli $\forall i:h(b_i)=b_i$)
	- důkaz (pro verzi s parametry)
		- nechť $D=\varphi^{\mathcal A,\overline b}(\overline x,\overline y)$
		- potom pro každé $\overline a \in A^n$ platí
			- $\overline a\in D$
			- $\iff\mathcal A\models\varphi[e(\overline x/\overline a,\overline y/\overline b)]$
			- $\iff\mathcal A\models\varphi[(e\circ h)(\overline x/\overline a,\overline y/\overline b)]$
				- protože to je izomorfismus
			- $\iff\mathcal A\models\varphi[e(\overline x/h(\overline a),\overline y/h(\overline b))]$
			- $\iff\mathcal A\models\varphi[e(\overline x/h(\overline a),\overline y/\overline b)]$
				- protože na $\overline b$ je v tomhle automorfismu identita (z předpokladů tvrzení)
			- $\iff h(\overline a)\in D$
- Tablo metoda v jazyce s rovností
	- chceme, aby v nějakém modelu $\mathcal A$ teorie $T$ v jazyce s rovností byla relace $=^\mathcal A$ kongruencí
		- toho docílíme tak, že k teorii $T$ přidáme axiomy rovnosti – tablo sestavíme z výsledné teorie $T^*$
	- kongruence nám ale nestačí, chceme, aby rovnost byla identita, proto budeme všechny $=^\mathcal A$-ekvivalentní prvky „identifikovat“ do jednoho
		- tak vznikne faktorstruktura podle kongruence $=^\mathcal A$
	- definice
		- je-li $T$ teorie v jazyce $L$ s rovností, potom označme jako $T^*$ rozšíření teorie $T$ o generální uzávěry axiomů rovnosti pro jazyk $L$
		- tablo důkaz z teorie $T$ je tablo důkaz z $T^*$, podobně pro tablo zamítnutí (a obecně jakékoliv tablo)
	- pozorování: jestliže $\mathcal A\models T^*$, potom platí i $\mathcal A/_{=^\mathcal A}\models T^*$
- Věta o kompaktnosti a její aplikace
	- věta: teorie má model, právě když každá její konečná část má model
	- důkaz
		- $\implies:$ model teorie je zřejmě modelem každé její části
		- $\impliedby$ obměnou, chceme: pokud $T$ nemá model, existuje její konečná část, která nemá model
			- pokud $T$ nemá model, je sporná, tedy $T\vdash\perp$
			- vezměme nějaký konečný tablo důkaz $\perp$ z $T$
				- podle věty o konečnosti sporu
			- k jeho konstrukci stačí konečně mnoho axiomů $T$
			- ty tvoří konečnou podteorii $T'\subseteq T$, která nemá model
- Věta o korektnosti rezoluce ve výrokové logice
	- věta: je-li formule $S$ rezolucí zamítnutelná, potom je $S$ nesplnitelná
	- důkaz
		- nechť $S\vdash_R\square$ a vezměme nějaký rezoluční důkaz $C_0,C_1,\dots,C_n=\square$
		- předpokládejme pro spor, že $S$ je splnitelná
		- tedy $\mathcal V\models S$ pro nějaké ohodnocení $\mathcal V$
		- indukcí podle $i$ dokážeme, že $\mathcal V\models C_i$
		- pro $i=0$ to platí, neboť $C_0\in S$
		- pro $i\gt 0$ máme dva případy
			- $C_i\in S$, potom $\mathcal V\models C_i$ plyne z předpokladu, že $\mathcal V\models S$
			- $C_i$ je rezolventou nějakých dvou předchozích klauzulí, pro obě z nich z indukčního předpokladu platí, že ohodnocení $\mathcal V$ je splňuje, takže $\mathcal V\models C_i$ plyne z korektnosti rezolučního pravidla
		- indukcí dojdeme k tomu, že $\mathcal V\models\square$, což je spor
- Věta o korektnosti rezoluce v predikátové logice
	- korektnost rezolučního pravidla
		- v klauzuli $C_1$ jsou mj. výrazy $A_1,\dots,A_n$
		- v klauzuli $C_2$ jsou mj. výrazy $\neg B_1,\dots,\neg B_m$
		- množina výrazů $S=\set{A_1,\dots,A_n,B_1,\dots,B_m}$ má nejobecnější unifikaci $\sigma$ takovou, že $S\sigma=\set{A_1\sigma}$
		- $C_1,C_2$ jsou otevřeně formule platné v $\mathcal A$, takže platí i jejich instance po substituci, proto $\mathcal A\vDash C_1\sigma$ a $\mathcal A\vDash C_2\sigma$
		- pokud $\mathcal A\vDash A_1\sigma[e]$, potom $\mathcal A\nvDash\neg A_1\sigma [e]$ a musí být $\mathcal A\vDash C_2'\sigma[e]$
			- kde $C'_2$ je část formule bez negací $B_i$
		- tedy $\mathcal A\vDash C[e]$
		- podobně to funguje i naopak – pokud $\mathcal A\nvDash A_1\sigma[e]$
	- věta: pokud je CNF formule $S$ rezolucí zamítnutelná, potom je nesplnitelná
	- důkaz
		- víme, že $S\vdash_R\square$, vezměme tedy nějaký rezoluční důkaz $\square$ z $S$
		- kdyby existoval model $\mathcal A\models S$, díky korektnosti rezolučního pravidla bychom mohli dokázat indukcí podle délky důkazu, že i $\mathcal A\models\square$, což ale není možné
- Souvislost stromu dosazení a splnitelnosti CNF formule
	- lemma: $S$ je splnitelná, právě když je splnitelná $S^\ell$ nebo $S^\overline\ell$
	- důkaz lemmatu
		- $\implies$
			- mějme ohodnocení $\mathcal V\models S$
			- to nemůže obsahovat $\ell$ i $\overline\ell$ (musí být konzistentní)
			- BÚNO $\overline\ell\notin\mathcal V$
			- vezmeme klauzuli v $S^\ell$, ta je ve tvaru $C\setminus\set{\overline\ell}$ pro klauzuli $C\in S$ neobsahující $\ell$
			- víme, že $\mathcal V\models C$
			- $\mathcal V$ nebosahuje $\overline\ell$, takže $\mathcal V$ splnitlo nějaký jiný literál $C$, takže platí i $\mathcal V\models C\setminus\set{\overline\ell}$
		- $\impliedby$
			- BÚNO existuje $\mathcal V\models S^\ell$
			- $\overline\ell$ se nevyskytuje v $S^\ell$, takže platí $\mathcal V\setminus\set{\overline\ell}\models S^\ell$
			- ohodnocení $\mathcal V'=(\mathcal V\setminus\set{\overline\ell})\cup\set{\ell}$ splňuje každou $C\in S$
				- pokud $\ell\in C$, klauzule je splněna díky $\ell$ v $\mathcal V'$
				- pokud $\ell\notin C$, pak $\mathcal V\setminus\set{\overline\ell}\models C\setminus\set{\overline\ell}\in S^\ell$
	- tvrzení: formule $S$ (nad spočetným jazykem) je nesplnitelná, právě když každá větev stromu dosazení obsahuje prázdnou klauzuli $\square$
	- důkaz tvrzení
		- pro konečnou formuli lze dokázat indukcí podle počtu proměnných pomocí lemmatu
		- pro nekonečnou formuli
			- je-li $S$ nekonečná a splnitelná, potom má splňující ohodnocení
			- to se shoduje s odpovídající nekonečnou větví ve stromu dosazení
			- je-li $S$ nekonečná a nesplnitelná, potom podle věty o kompaktnosti existuje nesplnitelná konečná část $S'\subseteq S$
			- po dosazení pro všechny proměnné bude v každé větvi $\square$ (po konečně mnoha krocích)
- Nestandardní model přirozených čísel
	- nechť $\underline{\mathbb N}=\braket{\mathbb N,S,+,\cdot,0,\leq}$ je standardní model přirozených čísel
	- označme $\text{Th}(\underline{\mathbb N})$ množinu všech sentencí pravdivých v $\underline{\mathbb N}$ (tzv. teorii struktury $\underline{\mathbb N}$)
	- pro $n\in\mathbb N$ definujme $n$-tý numerál jako term $\underline n=S(S(\dots S(0)\dots))$, kde $S$ je aplikováno $n$-krát
	- vezměme nový konstantní symbol $c$ a vyjádřeme, že je ostře větší než každý $n$-tý numerál: $T=\text{Th}(\underline{\mathbb N})\cup\set{\underline n\lt c\mid n\in\mathbb N}$
	- každá konečná část $T$ má model
	- podle věty kompaktnosti má i $T$ model, říkáme mu nestandardní model
	- platí v něm tytéž sentence, jako ve standardním modelu, ale zároveň obsahuje prvek $c^\mathcal A$, který je větší než každé $n\in\mathbb N$
- Kompletní jednoduché extenze DeLO*
	- teorie hustého lineárního uspořádání (DeLO*) je extenze teorie uspořádání (reflexivita, antisymetrie, tranzitivita) o axiom linearity (dichotomie) a axiom hustoty (mezi libovolnými dvěma prvky existuje třetí), někdy se přidává axiom netriviality (zakazuje jednoprvkový model)
	- mějme sentenci $\varphi$ vyjadřující existenci minimálního prvku a sentenci $\psi$ vyjadřující existenci maximálního prvku
	- následující čtyři teorie jsou právě všechny kompletní jednoduché extenze teorie DeLO*
		- $DeLO=DeLO^*\cup\set{\neg\varphi,\neg\psi}$
		- $DeLO^+=DeLO^*\cup\set{\neg\varphi,\psi}$
		- $DeLO^-=DeLO^*\cup\set{\varphi,\neg\psi}$
		- $DeLO^\pm=DeLO^*\cup\set{\varphi,\psi}$
	- stačí ukázat, že tyto čtyři teorie jsou kompletní – potom žádná další kompletní jednoduchá extenze DeLO* nemůže existovat
	- jejich kompletnost plyne z toho, že jsou $\omega$-kategorické
- Existence spočetného algebraicky uzavřeného tělesa
	- těleso je algebraicky uzavřené, pokud každý polynom nenulového stupně v něm má kořen
	- nespočetné těleso $\mathbb C$ je algebraicky uzavřené ($\mathbb R,\mathbb Q$ nejsou)
	- algebraickou uzavřenost pro každé $n\gt 0$ vyjádříme sentencí $\psi_n=(\forall x_{n-1})\dots(\forall x_0)(\exists y)(y^n+x_{n-1}\cdot y^{n-1}+\dots+x_1\cdot y+x_0)=0$
		- kde $y^k$ je zkratka za term $\underbrace{y\cdot y\cdot\ldots\cdot y}_{k}$
		- $y$ tady odpovídá hledanému kořenu polynomu (obvykle se označuje jako $x$), naopak $x_i$ odpovídají koeficientům
	- z Löwenheim-Skolemovy věty s rovností vyplývá důsledek, že ke každé nekonečné $L$-struktuře (kde $L$ je spočetný jazyk s rovností) existuje elementárně ekvivalentní spočetně nekonečná struktura
	- tedy existuje spočetně nekonečná struktura $\mathcal A$ elementárně ekvivalentní tělesu $\mathbb C$
	- $\mathbb C$ je těleso a $\forall n\gt 0:\mathbb C\models\psi_n\implies\mathcal A$ je algebraicky uzavřené těleso
- Tělesa charakteristiky 0 nejsou konečně axiomatizovatelná
	- těleso charakteristiky 0 … sečtením prvočíselného počtu jedniček nikdy nedostanu nulu
		- $T$ … teorie těles
		- $T_0$ … teorie axiomatizující třídu těles charakteristiky 0
		- $T_0=T\cup\set{\neg p1=0\mid p \text{ je prvočíslo}}$
			- $p1$ … $\underbrace{1+1+\dots+1}_p$
	- tvrzení: třída $K$ těles charakteristiky 0 není konečně axiomatizovatelná
	- důkaz
		- podle věty o konečné axiomatizovatelnosti stačí ukázat, že $\overline K$ (tělesa nenulové charakteristiky a netělesa) není axiomatizovatelná
		- sporem: $\overline K=M(S)$
		- potom $S'=S\cup T_0$ má model, neboť každá konečná část má model
			- pro konečné části $S$ jednoduché
			- pro konečné části $T_0$ vezmeme těleso prvočíselné charakteristiky větší než jakékoliv $p$ z axiomu $T'$ tvaru $\neg p1=0$
		- nechť $\mathcal A$ je model $S'$
		- potom je i modelem $S$, takže $\mathcal A\in\overline K$
		- zároveň je ale modelem $T_0$, takže $\mathcal A\in K$, což je spor
- Kritérium otevřené axiomatizovatelnosti
	- tvrzení: je-li $T$ otevřeně axiomatizovatelná, potom je každá podstruktura modelu $T$ také modelem $T$
	- důkaz
		- buď $T'$ otevřená aximatizace $T$, $\mathcal A$ model $T'$, $\mathcal {B\subseteq A}$
		- pro každou $\varphi\in T'$ platí $\mathcal B\models\varphi$ ($\varphi$ je otevřená)
		- tedy i $\mathcal B\models T'$
	- příklady
		- DeLO není otevřeně axiomatizovatelná – konečná podstruktura nemůže být hustá
		- teorie těles není otevřeně axiomatizovatelná – podstruktura $\mathbb Z$ nemá inverzní prvek k 2 vůči násobení
- Rekurzivně axiomatizovaná teorie je částečně rozhodnutelná, kompletní je rozhodnutelná
	- tvrzení: je-li $T$ rekurzivně axiomatizovaná, potom je částečně rozhodnutelná, je-li navíc kompletní, je rozhodnutelná
	- důkaz
		- rekurzivní axiomatizovanost → částečná rozhodnutelnost
			- algoritmus konstruuje systematické tablo z $T$ pro $\text F\varphi$
			- pokud $T\vDash\varphi$, konstrukce skončí v konečně mnoha krocích
			- jinak konstrukce nemusí skončit
		- rekurzivní axiomatizovanost & kompletnost → rozhodnutelnost
			- z kompletnosti plyne, že buď $T\vdash\varphi$ nebo $T\vdash\neg\varphi$
			- algoritmus současně konstruuje tablo pro $\text F\varphi$ a tablo pro $\text T\varphi$
			- jedna z konstrukcí po konečně mnoha krocích skončí
- Teorie konečné struktury v konečném jazyce s rovností je rozhodnutelná
	- tvrzení: je-li $\mathcal A$ konečná struktura v konečném jazyce s rovností, potom je teorie $\text{Th}(\mathcal A)$ rekurzivně axiomatizovatelná
	- důkaz
		- očíslujme prvku domény jako $A=\set{a_1,\dots,a_n}$
		- $\text{Th}(\mathcal A)$ lze axiomatizovat sentencí, která je tvaru „existuje právě $n$ prvků $a_1,\dots,a_n$ splňujících právě ty základní vztahy o funkčních hodnotách a relacích, které platí v $\mathcal A$“
	- $\text{Th}(\mathcal A)$ (množina všech $L$-sentencí platných v $\mathcal A$) je zjevně kompletní (podle pozorování 9.1.3)
	- rekurzivní axiomatizovanost & kompletnost → rozhodnutelnost
- Gödelovy věty o neúplnosti a jejich důsledky (bez důkazů)
	- První věta o neúplnosti: Pro každou bezespornou rekurzivně axiomatizovanou extenzi $T$ Robinsonovy aritmetiky existuje sentence, která je pravdivá v $\underline{\mathbb N}$, ale není dokazatelná v $T$.
	- důsledek 1.1: je-li $T$ rekurzivně axiomatizovaná extenze Robinsonovy aritmetiky a je-li navíc $\underline{\mathbb N}$ modelem teorie $T$, potom $T$ není kompletní
	- důsledek 1.2: teorie $\text{Th}(\underline{\mathbb N})$ není rekurzivně axiomatizovatelná
		- kdyby byla, nemohla by být kompletní – ale ona kompletní je
	- věta (Rosserův trik): v každé bezesporné rekurzivně axiomatizované extenzi Robinsonovy aritmetiky existuje nezávislá sentence – tedy taková není kompletní
	- Druhá věta o neúplnosti: Pro každou bezespornou rekurzivně axiomatizovanou extenzi $T$ Peanovy aritmetiky platí, že $\mathit{Con_T}$ není dokazatelná v $T$.
	- $\mathit{Con_T}$ … sentence vyjadřující bezespornost (konzistence) teorie $T$
		- $\mathit{Con_T}=\neg(\exists y)\mathit{Prf_{T}}(\underline{0=S(0)},y)$
		- $\mathit{Prf_{T}}(x,y)$ … $y$ je důkaz $x$ v $T$
	- důsledek 2.1: existuje model Peanovy aritmetiky (PA), ve kterém platí sentence $(\exists y)\mathit{Prf_{PA}}(\underline{0=S(0)},y)$
	- důsledek 2.2: existuje bezesporná rekurzivně axiomatizovaná extenze $T$ Peanovy aritmetiky, která dokazuje svou spornost, tj. taková, že $T\vdash\neg \mathit{Con_T}$
	- důsledek 2.3: je-li teorie množin ZFC bezesporná, nemůže být sentence $\mathit{Con_{ZFC}}$ v teorii ZFC dokazatelná

## Těžké otázky

- Věta o korektnosti tablo metody ve výrokové logice
	- potřebujeme lemma: shoduje-li se model teorie $T$ s položkou v kořeni tabla z teorie $T$, potom se shoduje s nějakou větví
	- důkaz lemmatu
		- mějme postup vytváření tabla
		- indukcí sestrojíme větev, se kterou se model shoduje
		- díváme se na rozdíl mezi dvěma verzemi tabla
			- pokud nová verze vznikla bez prodloužení naší větve, necháme ji tak
			- pokud nová verze vznikla připojením axiomu z teorie na konec naší větve, prodloužíme o něj naši větev
				- model se s axiomem nutně shoduje
			- pokud nová verze vznikla připojením atomického tabla na konec naší větve…
				- model se nutně shoduje s kořenem atomického tabla
				- model se tedy shoduje i s některou z větví atomického tabla
				- naši větev prodloužíme o tuto větev
	- věta o korektnosti: je-li výrok $\varphi$ tablo dokazatelný z teorie $T$, potom je $\varphi$ pravdivý v $T$, tj. $T\vdash\varphi\implies T\vDash\varphi$
	- důkaz sporem
		- nechť $\varphi$ v $T$ neplatí, tj. existuje protipříklad = model $v$, v němž $\varphi$ neplatí
		- výrok $\varphi$ je dokazatelný z $T$, tedy existuje tablo důkaz (sporné tablo s $\text F\varphi$ v kořeni)
		- model $v$ se shoduje s $\text F\varphi$, tedy podle lemmatu se shoduje s nějakou větví $V$
		- všechny větve jsou sporné, tedy i $V$
			- $V$ obsahuje $\text T\psi$ a $\text F\psi$
		- model $v$ se s těmito položkami shoduje
		- proto $v\vDash\psi$ a $v\nvDash\psi$, což je spor
- Věta o korektnosti tablo metody v predikátové logice
- Věta o úplnosti tablo metody ve výrokové logice
- Věta o úplnosti tablo metody v predikátové logice
- Věta o konečnosti sporu, důsledky o konečnosti a systematičnosti důkazů
- Věta o úplnosti rezoluce ve výrokové logice
- Věta o úplnosti LI-rezoluce pro výrokové Hornovy formule
- Věta o úplnosti rezoluce v predikátové logice (Lifting lemma stačí vyslovit)
- Skolemova věta
- Herbrandova věta
- Löwenheim-Skolemova věta včetně varianty s rovností, jejich důsledky
- Vztah izomorfismu a elementární ekvivalence
- ω-kategorické kritérium kompletnosti
- Neaxiomatizovatelnost konečných modelů
- Věta o konečné axiomatizovatelnosti
	- věta: $K\subseteq M_L$ je konečně axiomatizovatelná, právě když $K$ i $\overline K$ jsou axiomatizovatelné
	- důkaz $\implies$
		- pokud $K$ axiomatizují sentence $\varphi_1,\dots,\varphi_n$, pak $\overline K$ axiomatizuje $\neg(\varphi_1\land\dots\land\varphi_n)$
	- důkaz $\impliedby$
		- todo
- Rekurzivně axiomatizovaná teorie s rekurzivně spočetnou kompletací je rozhodnutelná
- Nerozhodnutelnost predikátové logiky

todo: doplnit pojmy z výrokové logiky o zvláštnosti z predikátové logiky, doplnit pojmy o příklady
